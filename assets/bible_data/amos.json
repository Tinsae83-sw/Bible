{
  "amos": {
    "Chapter 1": {
      "1": "ዖዝያን በይሁዳ፥ የዮአስ ልጅ ኢዮርብዓምም በእስራኤል ላይ በነገሡት ዘመን፥ በተቆዓ ከሚገኙ እረኞች አንዱ የሆነው አሞጽ የምድር መናወጥ ከመሆኑ ሁለት ዓመት በፊት ስለ እስራኤል የተናገረው የትንቢት ቃል ይህ ነው፡፡",
      "2": "አሞጽ እንዲህ አለ፥ “ያህቬህ(יהוה) በጸዮን ተራራ ሆኖ የሚያስፈራ ድምፅ ያሰማል፤ ቃሉም ከኢየሩሳሌም ያስተጋባል፤ እረኞች መንጋ የሚያሠማረበት መስክ ይደርቃል፤ በቀርሜሎስ ተራራ የሚገኘውም ልምላሜ ይጠወልጋል፡፡”",
      "3": "ያህቬህ(יהוה) እዲህ ይላል፥ “የደማስቆ ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ የገለዓድን ሕዝብ የብረት ጥርስ ባለው መንኮራኩር አበራይተው አሠቃይተዋቸዋል፡፡",
      "4": "በንጉሥ ሐዛኤል ቤተ መንግሥት ላይ እሳት እለቅቅበታለሁ፤ ንጉሥ ቤንሀዳድ የሠራቸውንም ምሽጎች ሁሉ አቃጥላለሁ፡፡",
      "5": "የደማስቆን ከተማ የቅጽር በር መዝጊያ ሁሉ እሰባብራለሁ፤ በአዌን ሸለቆ የሚኖሩትን ሕዝቦች አባርራለሁ፤ መሪውንም ከቤትዔደን አስወግዳለሁ፤ የሶርያም ሕዝብ ተማርከው ወደ ቂር ይወሰዳሉ፡፡”",
      "6": "ያህቬህ(יהוה) እንዲህ ይላል፥ “የጋዛ ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ የሀገሩን ሕዝብ ሁሉ ከማረኩ በኋላ ለኤዶም ሰዎች ባሪያ አድርገው ሸጠዋል፡፡",
      "7": "ስለዚህ በጋዛ ከተማ ቅጽር ላይ እሳት እለቅቅበታለሁ፤ ምሽጎችዋንም አቃጥላለሁ፤",
      "8": "በአሽዶድ የሚኖሩትን ሕዝቦች አባርራለሁ፤ መሪውንም ከአስቀሎና ከተማ አስወግዳለሁ፤ የዔቅሮን ከተማ ነዋሪዎችንም እቀጣሁ፤ የተረፉትም ፍልስጥኤማውያን ይሞታሉ፡፡”",
      "9": "ያህቬህ(יהוה) እንዲህ ይላል፥ “የጢሮስ ሕዝብ ደጋግመው ስ ሠሩት ኃጢአት ያለ ጥርጥር እቀጣቸዋለሁ፤ የገቡትን የወንድምነት ቃል ኪዳን አፍርሰው የማረኩአቸውን ሕዝቦች ወደ ኤዶም እንዲሰደዱ አድርገዋል፤",
      "10": "ስለዚህ በጢሮስ ከተማ ላይ እሳት እለቅቅበታሁ፤ ምሽጎችዋንም አቃጥላለሁ፡፡”",
      "11": "ህቬህ(יהוה) እንዲህ ይላል፥ “የኤዶም ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ ወንድሞቻቸው የሆኑትን እስራኤላውያንን እንደ አውሬ አድነው ይዘዋቸዋል፤ ከያዙአቸውም በኋላ ርኅራኄ አላደረጉላቸውም፤ በእነርሱ ላይ ያላቸው ቁጣ ገደብ አጥቶአል፤ ሊበርድም አልቻለም፤",
      "12": "ስለዚህ በቴማን ከተማ ላይ እሳት እለቅቅበታለሁ፤ የቦጽራንም ምሽጎች አቃጥላለሁ፡፡”",
      "13": "ያህቬህ(יהוה) እንዲህ ይላል፥ “የዐሞን ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ ጋዛት ለማስፋፋት ባደረጉት ወረራ በገለዓድ የሚኖሩትን እርጉዞች ሴቶች ሆዳቸውን ቀደዋል፡፡",
      "14": "ለዚህ በራባ ከተማ ቅጽር ላይ እሳት እለቅቅበታለሁ፤ ምሽጎችዋንም አቃጥላለሁ፤ ከዚህ በኋላ በጦርነቱ ቀን ጩኸትና ሁካታ ይበዛል፤ ጦርነቱም እንደ ዐውሎ ነፋስ ይፈጥናል፤",
      "15": "ንጉሣቸውና መሳፍንቱ ተማርከው ይሄዳሉ፡፡”"
    },
    "Chapter 2": {
      "1": "ያህቬህ(יהוה) እንዲህ ይላል፥ “የሞአብ ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ የኤዶምን ንጉሥ ዐፅም ዐመድ እስኪሆን አቃጥለዋል፤",
      "2": "ስለዚህ በሞአብ ምድር እሳት እለቅቅበታለሁ፤ የቀሪዮትንም ምሽጎች አቃጥላቸዋለሁ፤ ጦረኞች ከሚያሰሙት ድንፋታና ከመለከት ድምፅ አስደንጋጭነት የተነሣ የሞአብ ሕዝብ ይሞታሉ፡፡",
      "3": "የሞአብን ገዥና የአገሪቱንም ሹማምንት አጠፋለሁ፡፡”",
      "4": "ያህቬህ(יהוה) እዲህ ይላል፥ “የይሁዳ ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ ሕጌን ጥሰዋል፤ ትእዛዜንም አልጠበቁም፤ አባቶቻቸው ይከተሉአቸው የነበሩት የሐሰት አማልክት እነርሱንም አስተዋቸዋል፤",
      "5": "ስለዚህ በይሁዳ ምድር ላይ እሳት እለቅቅበታለሁ፤ የኢየሩሳሌምንም ምሽጎች አቃጥላለሁ፡፡”",
      "6": "ያህቬህ(יהוה) እንዲህ ይላል፥ “የእስራኤል ሕዝብ ደጋግመው ስለ ሠሩት ኃጢአት ያለ ጥርጥር እቀጣቸዋለሁ፤ እነርሱ ዕዳ መክፈል ያቃተውን ንጹሕ ሰውና የጫማውን ዋጋ መክፈል ያልቻለውን ድኻ ለባርነት ሸጠዋል፡፡",
      "7": "ደካሞችንና ረዳት የሌላቸውን በትቢያ ላይ ጥለው ራስ ራሳቸውን ይረግጣ፤ የተዋረዱ ምስኪኖችንም ገፍትረው ከመንገድ ያስወጣሉ፡፡ አባትና ልጅ ሁለቱም ከአንዲት አገልጋይ ጋር አብረው ያመነዝራሉ፤ በዚህም ሥራቸው የተቀደሰውን ስሜን ያረክሳሉ፡፡",
      "8": "ዕዳቸውን መክፈል ከማይችሉ ድኾች ላይ ልብሳቸውን መያዣአድርገው ይወስዳሉ፤ መሥዋዕት በሚያቀርቡበትም ቦታ ሁሉ ለብሰው ይተኙበታል፤ ከባለ ዕዳዎች በመቀጫ ስም የወሰዱትን የወይን ጠጅ በአምላካቸው ቤተ መቅደስ ውስጥ ይጠጣሉ፡፡",
      "9": "“እኔ ግን ለእናንተ ስል ቁመታቸው እንደ ዝግባ፥ ብርታታቸው እንደ ወይራ ዛፍ የነበረውን አሞራውያንን ከነሥር መሠረታቸው ነቃቅዬ አጠፋሁላችሁ፤",
      "10": "ከግብጽ ምድር አውጥቼ አርባ ዓመት ሙሉ በበረሓ መራኋችሁ፤ የአሞራውያንንም ምድር ርስት አድርጌ ሰጠኋቸው፡፡",
      "11": "ከወንዶች ልጆቻችሁ መካከል አንዳንዶቹን ነቢያት፥ ከወጣቶቻችሁም መካከል አንዳንዶቹን ናዝራውያን አድርጌ አስነሣሁላችሁ፤ የእስራኤል ሕዝብ ሆይ! ታዲያ ይህ እውነት አይደለምን? እኔ ያህቬህ(יהוה) ይህን ተናግሬአለሁ፡፡",
      "12": "እናንተ ግን ናዝራውያንን የወይን ጠጅ በማጠጣት አሳታችሁ፤ ነቢያትንም ትንቢት እዳይናገሩ ከለከላችሁ፡፡",
      "13": "ስለዚህ ከመጠን በላይ እህል የተጫነ ሠረገላ እንደሚሰበር እሰባብራችኋለሁ፡፡",
      "14": "ፈጣን ሯጮች እንኳ ሸሽተው አያመልጡም፤ ብርቱ ሰዎችንም ኀይላቸው ይከዳቸዋል፤ ጦረኞችም ራሳቸውን ማዳን አይችሉም፡፡",
      "15": "ቀስት ወርዋሪዎች ቆመው አይመክቱም፤ ፈጣን ሯጮችም ሮጠው አያመልጡም፤ ፈረሰኞችም ሕይወታቸውን ማዳን አይችሉም፡፡",
      "16": "በዚያን ቀን እጅግ ብርቱ የሆኑ ጦረኞች እንኳ የጦር መሣሪያቸውን እየጣሉ ይሸሻሉ፤” ያህቬህ(יהוה) ይህን ተናግሮአል፡፡"
    },
    "Chapter 3": {
      "1": "የእስራኤል ሕዝብ ሆይ! ከግብጽ ባወጣችሁ፥ በእናንተ በመላው ሕዝብ ላይ ያህቬህ(יהוה) የተናገረውን ይህን ቃል ስሙ፤",
      "2": "“በዓለም ከሚኖሩ ሕዝቦች ሁሉ እኔ የመረጥሁት እናንተን ብቻ ነው፤ በምትሠሩት ኃጢአት ሁሉ የምቀጣችሁ ስለዚህ ነው፡፡”",
      "3": "ሁለት ሰዎች ሳይስማሙ አብረው መጓዝ ይችላሉን?",
      "4": "አንበሳ በደን ውስጥ አድኖ የሚበላውን ሳያገኙ በከንቱ ያገሳልን? የአንበሳ ደቦልስ አንዳች ነገር አድኖ ሳይዝ በሚኖርበት ቦታ ድምፁን ያሰማልን?",
      "5": "ወፍ የሚበላውን ነገር በወጥመዱ ላይ ሳይገኝ፥ ወጥመድ ውስጥ ገብቶ ይያዛልን? ወጥመድስ አንዳች ነገር ሳይዝ ይፈነጠራልን",
      "6": "ለጦርነት የሚያዘጋጅ መለከት በከተማ ውስጥ ሲነፉ በፍርሃት የማይንቀጠቀጥ ሕዝብ ይኖራልን? ያህቬህ(יהוה) ካልፈቀደ በቀር በከተማ ላይ ክፉ ነገር ይመጣልን?",
      "7": "ልዑል ያህቬህ(יהוה) ምስጢሩን ለአገልጋዮቹ ለነቢያት አስቀድሞ ሳይገልጥ ምንም ነገር አያደርግም፡፡",
      "8": "አንበሳ ሲያገሣ ሰምቶ የማይፈራ ማን አለ? ልዑል ያህቬህ(יהוה) ምስጢሩን ሲገልጥለት፥ ትንቢት የማይናገር ማን አለ?",
      "9": "በግብጽ በአሽዶድ ቤተ መንግሥቶች ለሚኖሩ ሁሉ፥ “በሰማርያ አካባቢ በሚገኙት ተራራዎች ላይ ተሰብሰቡ፤ በዚያ የሚፈጸመውን ሁከትና ግፍ ሁሉ ተመልከቱ” ብላችሁ ዐውጁ፡፡",
      "10": "ያህቬህ(יהוה) እንዲህ ይላል፥ “እነዚህ ሕዝቦች መልካም ነገር ማድረግን አያውቁም፤ በዐመፅና በግፍ በተወሰደ ንብረት ቤታቸውን ይሞላሉ፤",
      "11": "ስለዚህ ጠላት አገራቸውን ይከብባል፤ ምሽጎቻቸውንም አፈራርሶ ቤቶቻቸውን ይዘርፋል፡፡”",
      "12": "ያህቬህ(יהוה) እንዲህ ይላል፥ “ሰማርያ ውስጥ በቅንጦትና በመንደላቀቅ ከሚኖሩት እስራኤላውያን ጥቂቶቹ ብቻ ይድናሉ፤ ይኸውም እረኛ ሁለት የበግ እግር ወይም የጆሮውን ቁራጭ ከአንበሳ መንጋጋ እንደሚያስጥል ያህል ነው፡፡”",
      "13": "የሠራዊት ጌታ ያህቬህ(יהוה) እንዲህ ይላል፥ “እነሆ ይህን ስሙ፤ የያዕቆብንም ዝርያዎች እስጠንቀቁ፤",
      "14": "ስለ ሠሩት ኃጢአት የእስራኤልን ሕዝብ የምቀጣበት ቀን በቤትኤል የሚገኙትን መሠዊያዎች አፈራርሳለሁ፤ የመሠዊያዎቹም ቀንዶች ተሰባብረው በምድር ላይ ይወድቃሉ፡፡",
      "15": "የክረምቱንና የበጋውን ወራት የሚያሳልፉባቸውን ቤቶች ሁሉ እደመስሳሉ፤ በዝሆን ጥርስ አጊጠው የተሠሩ ቤቶች ሁሉ ይፈርሳሉ፤ ታላላቅ አዳራሾች ሁሉ ይወድማሉ፡፡”"
    },
    "Chapter 4": {
      "1": "እንደ ባሳን ቅልብ መሲናዎች ሰውናታችሁን ያወፈራችሁ የሰማርያ ሴቶች ሆይ! ይህን ቃል አድምጡ፤ እናንተ ደካሞችን ታንገላታላችሁ፤ ድኾችን ትጨቁናላችሁ፤ ባሎቻችሁ ሁልጊዜ የሚያሰክር መጠን እዲያቀርቡላችሁ ትጠይቃላችሁ፡፡",
      "2": "ስለዚህ ልዑል ያህቬህ(יהוה) በቅዱስነት እንዲህ ሲል ምሎአል፥ “እናንተ በመንጠቆ ተይዛችሁ የምትጎተቱበትና እያንዳንዳችሁም በመንጠቆ እንደተያዙ ዓሣዎች የምትሆኑበት ቀን ይማጣል፡፡",
      "3": "እያንዳንዳችሁ በአቅራቢያችሁ በሚገኘው መሽሎኪያ ቀዳዳ ተጎትታችሁ በመውጣት ወደ ሃርምን ትጣላላችሁ፡፡”",
      "4": "ልዑል ያህቬህ(יהוה) እዲህ ይላል፥ “የእስራኤል ሕዘብ ሆይ! እንግዲህ ፍላጎታችሁ ይህ ከሆነ፥ ወደ ቤትኤል ሄዳችሁ ኃጢአት ሥሩ፤ ወደ ጌልገላም ሂዱና የቻላችሁትን ያህል በደል ፈጽሙ፤ በየዕለቱ መሥዋዕታችሁን አቅርቡ፤ በየሦስተኛውም ቀን ዐሥራታችሁን ስጡ፡፡",
      "5": "ያህቬህ(יהוה)ን በማመስገን የኅብስት መባችሁንም አቅርቡ፤ በፈቃዳችሁም ስለምታቀርቡት መሥዋዕት በመመጻደቅ ዐዋጅ ንገሩ፤ ምክንያቱም እናንተ ማድረግ የምትፈልጉት ይህንኑ ነው፡፡",
      "6": "“በአፈጋችሁ የምትቀምሱት እህል አሳጥቼ በከተሞቻችሁ ሁሉ ችጋር ለቅቄባችኋለሁ፤ እናንተ ግን በመጸጸት ወደ እኔ አልተመለሳችሁም፡፡",
      "7": "አዝመራችሁ ከመድረሱ ከሦስት ወር በፊት ዝናም እንዲቋረጥ አደረግሁ፤ በአንድ ከተማ ሲዘንም በሌላው ከተማ እንዳይዘንም አደረግሁ፤ ለአንዱ እርሻ ሲዘንምለት ሌላው እርሻ ዝናም አጥቶ ደረቀ፡፡",
      "8": "የብዙ ከተሞች ነዋሪዎች ውሃ መጠጣት ፈልገው ወደ አንዲት ከተማ ሄዱ፤ ነገር ግን በቂ ውሃ ባለማግኘታቸው ጠጥተው ወደ እኔ አልተመለሳችሁም፡፡",
      "9": "“ሰብላችሁን የሚያደርቅ ብርቱ ነፋስ ላክሁባችሁ፤ አትክልታችሁና ወይናችሁን፥ የበለስና የወይራ ዛፋችሁን ሁሉ አንበጣ በላው፤ እናንተ ግን በመጸጸት ወደ እኔ አልተመለሳችሁም፡፡",
      "10": "“በግብጽ ምድር የላክሁትን ዐይነት መቅሠፍት ላክሁባችሁ፤ ጎልማሶቻችሁ በሰይፍ እዲሞቱ፥ ፈረሶቻችሁም እዲማረኩ አደረግሁ፤ በሰፈራችሁ በሞቱ ሰዎች የበድን ግማት አፍንጫችሁን ሞላሁ፤ እናንተ ግን በመጸጸት ወደ እኔ አልተመለሳችሁም፡፡",
      "11": "“ሰዶምንና ገሞራን እንደደመሰስሁ፥ ከእናንተም ብዙዎችን ደመሰስሁ፤ እናንተም የተረፋችሁት በእሳት ከተቀጣጠለ በኋላ ተነጥቆ እንደወጣ እንጨት ነው፤ ይህም ሁሉ ሆኖ በመጸጸት ወደ እኔ አልተመለሳችሁም፤",
      "12": "የእስራኤል ሕዝብ ሆይ! እነሆ በዚህ ዐይነት ልቀጣችሁ ነው፤ በእርግጥም ስለምፈርድባችሁ፥ እኔን አምላካችሁን ለመገናኘት ተዘጋጁ፡፡”",
      "13": "ተራራዎችን የሠራ፥ ነፋሶችን የፈጠረ፥ ያሰበውን ነገር ለሰው የሚገልጥ፥ የቀኑን ብርሃን ወደ ጨለማ የሚለውጥ፥ በምድር ከፍታዎች ላይ የሚራመድ፥ ያህቬህ(יהוה) ነው፤ እርሱም “ሁሉን የሚችል የሠራዊት ጌታ” ተብሎ ይጠራል፡፡"
    },
    "Chapter 5": {
      "1": "የእስራኤል ሕዝብ ሆይ! በእናንተ ላይ የሚሰማውን ይህን የሙሾ ዜማ አድምጡ፡-",
      "2": "እነሆ ድንግሊቱ እስራኤል ወደቀች፤ እንደገናም መነሣት ስላልቻለች፥ በምድር ላይ ተዘረረች፤ የሚያነሣት ረዳትም አላገኘች፡፡",
      "3": "ልዑል ያህቬህ(יהוה) እንዲህ ይላል፥ “ከአንዲት የእስራኤል ከተማ ሺ ጦረኞች ይዘምታሉ፤ ተመልሰው የሚመጡት ግን አንድ መቶ ብቻ ይሆናሉ፤ ከሌላይቱም ከተማ መቶ ጦረኞች ይዘምታሉ፤ ተመልሰው የሚመጡት ግን ዐሥር ብቻ ይሆናሉ፡፡”",
      "4": "ያህቬህ(יהוה) እንዲህ ይላል፥ “የእስራኤል ሕዝብ ሆይ! ወደ እኔ ተመለሱ፤ በሕይወትም ትኖራላችሁ፤",
      "5": "ለስግደት ወደ ቤርሳቤህ አትሂዱ፤ በቤትኤልም ለማምለክ አትሞክሩ፤ ወደ ጌልገላም አትሂዱ፤ ምክንያቱም ቤትኤል ፈራርሳ እንዳልነበረች ትሆናለች፤ በጌልገላ የሚኖሩ ሕዝቦችም ስደት ተፈርዶባቸዋል፡፡”",
      "6": "ይልቅስ ወደ ያህቬህ(יהוה) ተመለሱ፤ በሕይወትም ትኖራላችሁ፤ አለበለዚያ ያህቬህ(יהוה) የእስራኤልን ሕዝብ እንደ እሳት ሆኖ ያጋያቸዋል፤ የቤትኤልንም ነዋሪዎች እሳት ይበላቸዋል፤ እሳቱን የሚያጠፋላቸውም አይገኝም፡፡",
      "7": "እናንተ ፍርድን የምታጣጥሙና እውነትን ወደ ሐሰት የምትለውጡ ወዮላችሁ!",
      "8": "-9“ፕሊያድስ” የተባሉትን ሰባቱን ከዋክብትና “ኦሪዮን” ተብለው የሚጠሩትን የከዋክብት ክምችት ወደ ፈጠረው አምላክ ተመለሱ፤ ሌሊቱን ወደ ቀን፥ ቀኑንም ወደ ሌሊት የሚለውጥ፥ የባሕሩን ውሃ ወደ ዐየር አውጥቶ፥ እንደገና በምድር ላይ የሚያፈስስ፥ ኀያላንንና ምሽጎቻቸውን የሚደመስስ እርሱ ነው፤ ስሙም ያህቬህ(יהוה) ነው፡፡",
      "10": "እናንተ በፍርድ አደባባይ የሚገሥጻችሁን ጠላችሁ፤ እውነት የሚናገረውንም ተጸየፋችሁ፡፡",
      "11": "የድኾችን መብት ረገጣችሁ፤ እህላቸውንም ቀምታችሁ ወሰዳችሁ፤ ከጥርብ ድንጋይ ቤቶች ሠርታችኋል፤ እናንተ ግን አትኖሩባቸውም፤ የሚያስደስት ወይን ተክላችኋል፤ ነገር ግን ከእርሱ የወይን ጠጅ እናንተ አትጠጡም፡፡",
      "12": "በደላችሁ ምን ያህል እንደበዛና ኃጢአታችሁም ምን ያህል ከባድ እንደሆነ ዐውቃለሁ፤ ደጋግ ሰዎችን ታስጨንቃላችሁ፤ ጉቦ እየተቀበላችሁ በየፍርድ አደባባዩ የምስኪኖችን ፍትሕ ታጣምማላችሁ፡፡",
      "13": "ከዚህ ሁሉ የተነሣ ዘመኑ ክፉ ስለሆነ፥ አስተዋይ የሆነ ሰው ዝም ይበል፡፡",
      "14": "በሕይወት ትኖሩ ዘንድ፥ መልካሙን እንጂ ክፉ ነገር አታድርጉ፤ ይህን ብታደርጉ እናንተ “ከእኛ ጋር ነው” እንደምትሉት በእርግጥም የሠራዊት ጌታ ያህቬህ(יהוה) ከእናንተ ጋር ይናል፤",
      "15": "ክፉውን ነገር ጥሉ፤ መልካም የሆነውን ነገር ውደዱ፤ በየፍርድ አደባባዩ ፍትሕ እንዳይጓደል አድርጉ፤ ምናልባት የሠራዊት ጌታ ያህቬህ(יהוה) ለተረፉት የእስራኤል ሕዝብ ምሕረት ያደርግላቸው ይሆናል፡፡",
      "16": "ስለዚህ የሠራዊት ጌታ ያህቬህ(יהוה) እንዲህ ይላል፥ “በየመንገዱና በየአደባባዩ ዋይታና የለቅሶ ጩኸት ይሰማል፤ ገበሬዎች እንኳ ሳይቀሩ ተጠርተው ከሙሾ አውጭዎች ጋር ስለሞቱ ሰዎች ያለቅሳሉ፤",
      "17": "በወይን አትክልት ቦታዎች ሁሉ ለቅሶ ይሆናል፤ ይህም ሁሉ የሚሆነው እኔ እናንተን ለመቅጣት በመካከላችሁ ሳልፍ ነው፤” ይህንንም የተናገረ ያህቬህ(יהוה) ነው፡፡",
      "18": "እናንተ የያህቬህ(יהוה)ን ቀን መምጣት የምትጠባበቁ ወዮላችሁ! ያ ቀን የጨለማ እንጂ የብርሃን ቀን ስላይደለ፥ ለምን ያንን ቀን ትጠባበቃላችሁ?",
      "19": "በዚያን ቀን ከአንበሳ አምልጦ እደገና ድብ እንደሚያጋጥመውና ከድብ ሸሽቶ ወደ ቤት በገባም ጊዜ እጁን በግድግዳ ላይ ሲያስደግፍ እባ እንደሚነድፈው ሰው ትሆናላችሁ፡፡",
      "20": "በያህቬህ(יהוה) የፍርድ ቀን ጨለማ እነጂ ብርሃን አይሆንም፤ ያ ቀን ምንም ብርሃን የማይታይበት ድቅድቅ ጨለማ ይሆንባችኋል፡፡",
      "21": "ያህቬህ(יהוה) እንዲህ ይላል፥ “የዓመት በዓሎቻችሁን ሁሉ ጠላሁ፤ የሃይማኖት ስብሰባዎቻችሁንም ተጸየፍሁ፡፡",
      "22": "የሚቃጠል መሥዋዕትና የእህል መባ ብታቀርቡልኝ እንኳ አልቀበላችሁም፤ ለምስጋና መሥዋዕት የምታቀርቡልኝን የሰባ ፍሪዳ አልቀበላችሁም፡፡",
      "23": "የመዝሙራችሁን ድምፅ ከእኔ አርቁ፤ የመሰንቆአችሁንም ዜማ መስማት አልፈልግም፤",
      "24": "ይልቅስ ፍትሕ እንደ ምንጭ ውሃ፥ ጽድቅም እንደማይደርቅ የወንዝ ውሃ ይፍሰስ፡፡",
      "25": "“የእስራኤል ሕዝብ ሆይ! በውኑ አርባ ዓመት ሙሉ በበረሓ በመራኋችሁ ጊዜ መሥዋዕትና መባ አቅርቡልኝ ብዬ ጠይቄአችሁ ነበርን?",
      "26": "እናንተ ግን በእጃችሁ ለሠራችሁት ኬዋን ተብሎ ለሚጠራው ለኮከብ ምስል ሰገዳችሁ፤ ስለዚህ የእነርሱንና የንጉሣቸውን ድንኳኖች ተሸከማችሁ፥",
      "27": "ከደማስቆ ወዲያ ርቃችሁ እንድትሰደዱ አደርጋለሁ፡፡” ይህን የተናገረ የሠራዊት ጌታ ያህቬህ(יהוה) ነው፡፡"
    },

    "Chapter 6": {
      "1": "የእስራኤል ሕዝብ የሚያከብሩአችሁና ደጅ የሚጠኑአችሁ፥ እናንተ የጽዮን ቅምጥሎችና በሰማርያ ያለ ስጋት የምትኖሩ ዘመናዮች ወዮላቸው!",
      "2": "እስቲ ወደ ካልኔ ከተማ ሄዳችሁ ተመልከቱ፤ ከዚያም አልፋችሁ ሐማት ተብላ ወደምትጠራው ታላቂቱ ከተማና የፍልስጥኤማውያን ከተማ ወደሆነችው ወደ ጋት ውረዱ፤ እነርሱ ከእናንተ ይሻላሉን? ግዛታቸውስ ከእናንተ ግዛት ይበልጣልን?",
      "3": "እናንተ “ክፉ ቀን ፈጥኖ አይመጣም” ብላችሁ በማሰብ የግፍ ሥራ ትሠራላችሁ፤",
      "4": "ከዝሆን ጥርስ በተሠሩ አልጋዎች ላይ ትተኛላችሁ፤ ከበግ መንጋ የጥቦት ሥጋ፥ ከከብት መንጋ የጥጃ ሥጋ እየበላችሁ በተደላደለ ድንክ አልጋ ላይ ትንፈላሰሳላችሁ፤",
      "5": "እንደ ዳዊት ልዩ ልዩ የሙዚቃ መሣሪያዎችን እየሠራችሁ በመሰንቆ ልዩ ልዩ ዘፈን በመዝፈን ትደሰታላችሁ፤",
      "6": "የወይን ጠጁን በብርሌ ሳይሆን በፋጋ ትጠጣላችሁ፤ ዋጋው እጅግ ውድ የሆነ ሽቶ ትቀባላችሁ፤ በእስራኤል ላይ ስለተደረሰው ጥፋት ግን ፈጽሞ አታዝኑም፤ ይህን ሁሉ ስለምታደርጉ ወዮላችሁ!",
      "7": "ስለዚህ ተማርካችሁ በመሄድ እናንተ የመጀመሪያዎቹ ትሆናላችሁ፤ በዚያን ጊዜ የቅንጦትና የመንደላቀቅ ኑሮአችሁ ፍጻሜ ይሆናል፡፡",
      "8": "ሁሉን ቻይ የሆነ ልዑል ያህቬህ(יהוה) “የእስራኤልን ሕዝብ ትዕቢት ጠልቼአለሁ፤ የተዋቡ አዳራሾቻቸውንም ተጸይፌአለሁ፤ ከዚህም የተነሣ ከተማይቱንና በእርስዋ የሚኖሩትን ሁሉ ለጠላት አሳልግ እሰጣለሁ” ሲል በራሱ ምሎአል፡፡",
      "9": "ከአንድ ቤተሰብ ዐሥር ሰዎች ቢቀሩ እርሱም እንኳ ይሞታሉ፤",
      "10": "ከሟቾቹ የአንዱ የቅርብ ዘመድ የሆነና ሥርዓጸ ቀብሩን የሚፈጽም ሬሳውን ከቤት አውጥቶ ይወስዳል፤ በዚያን ጊዜ በቤት ውስጥ ያለውን አንድ ሰው ጠርቶ “ከአንተ ጋር የቀረ ሌላ ሰው አለን?” ብሎ ይጠይቀዋል፤ ሰውየውም “ማንም የቀረ የለም” ብሎ ይመልስለታል፤ ጠያቂውም “የያህቬህ(יהוה)ን ስም መጥራት ስለማይገባን ዝም በል!” ይለዋል፡፡",
      "11": "በያህቬህ(יהוה) ትእዛዝ ታላላቅ አዳራሾችም ሆኑ ታናናሾች ቤቶች ሁሉም ይፈራርሳሉ፡፡",
      "12": "ፈረሰኛ በቋጥኝ ላይ ሊጋልብ ይችላልን? ገበሬስ በባሕር ላይ በሬ ጠምዶ ማረስ ይችላልን? እናንተ ግን ፍርድን ወደ መርዝ ለወጣችሁ፤ እውነትንም እንደ ሬት መራራ አደረጋችሁ፡፡",
      "13": "ሎደባር* የምትባለውን ከተማ በማሸነፋችሁ ተደስታችኋል፤ “ቃርናይም* የምትባለውንም ከተማ በጉልበታችን ይዘናል” ብላችሁ ትደነፋላችሁ፡፡",
      "14": "የሠራዊት ጌታ እገዚአብሔር እንዲህ ይላል፥ “የእስራኤል ሕዝብ ሆይ! በሀገራችሁ ላይ የውጪ ወራሪ ኀይል ላስነሣባችሁ ነው፤ እርሱም በሰሜን ከሐማት መግቢያ በር ጀምሮ በደቡብ እስከ አረባ ሸለቆ ድረስ ዘልቆ ያስጨንቃችኋል፡፡”"
    },
    "Chapter 7": {
      "1": "ልዑል ያህቬህ(יהוה) ይህን ራእይ አሳየኝ፤ እነሆ የንጉሡ የመከር እህል ከታጨደ በኋላ እደገና የገቦ ሆኖ በበቀለው እህል ላይ ያህቬህ(יהוה) የአንበጣ መንጋ እንዲፈለፈል አደረገ፤",
      "2": "አንበጦቹም የምድሩን ልምላሜ ሁሉ ግጠው እንደበሉት ባየሁ ጊዜ እኔ እንዲህ ብዬ ጸለይሁ፥ “ልዑል ያህቬህ(יהוה) ሆይ! እባክህ ሕዝብህን በደል ይቅር በል፤ ሕዝብህ እስራኤል ጥቂቶች ስለሆኑ እንዴት መትረፍ ይችላሉ?”",
      "3": "ያህቬህ(יהוה)ም በርኅራኄ አሳቡን ለውጦ “ይህ ያየኸው ነገር አይፈጸምም” አለኝ፡፡",
      "4": "ልዑል ያህቬህ(יהוה) የገለጠልኝ ሌላውም ራእይ ይህ ነው፤ እነሆ ያህቬህ(יהוה) ሕዝቡን በእሳት ለመቅጣት ሲዘጋጅ አየሁ፤ እሳቱም ከምድር በታች ያለውን ታላቅ ባሕር በልቶ እንደገና ምድርን ማቃጠል ጀመረ፡፡",
      "5": "በዚያን ጊዜ እኔ እዲህ ብዬ ጸለይሁ፥ “ያህቬህ(יהוה) አምላክ ሆይ! እባክህ እሳቱ እንዲቆም አድርግ፤ ሕዝብህ እስራኤል ጥቂቶች ስለሆኑ እንዴት መትረፍ ይችላሉ?”",
      "6": "ያህቬህ(יהוה)ም በርኅራኄ አሳቡን ለውጦ “ይህም ደግሞ አይፈጸምም” አለኝ፡፡",
      "7": "ያህቬህ(יהוה) ሌላ ራእይ ገለጠልኝ፤ እነሆ ያህቬህ(יהוה) የውሃ ልኩ በቱንቢ ተስተካክሎ በተሠራ ቅጽር አጠገብ ቆሞ አየሁት፤ በእጁም ቱምቢ ይዞ ነበር፤ እርሱም “አሞጽ ሆይ! የምታየው ነገር ምንድን ነው?” ብሎ ጠየቀኝ፡፡ እኔም “ቱንቢ ነው” አልሁ፡፡ ያህቬህ(יהוה)ም እዲህ አለኝ፥ “ሕዝቤ እስራኤል ውሃ ልኩ ተስተካክሎ እንዳልተሠራ ቅጽር ጠማሞች መሆናቸውን በዚህ ቱንቢ አሳይበታለሁ፤ ከእንግዲህ እነርሱን ከመቅጣት አልመለስም፤",
      "9": "የይስሐቅ ዝርያዎች የሚሰግዱባቸው ቦታዎች ይፈራርሳሉ፤ የእስራኤልም የተቀደሱ ቦታዎች ፈራርሰው ወና ይሆናሉ፤ የኢዮርብዓምን መንግሥት ፈጽሞ አጠፋለሁ፡፡”",
      "10": "የቤትኤል ካህን የሆነው አማጽያ እንዲህ የሚል መልእክት ወደ እስራኤል ንጉሥ ወደ ኢዮርብዓም ላከ፥ “እነሆ አሞጽ በእስራኤል ህዝብ መካከል ሆኖ በአንተ ላይ እያሤረብህ ነው፤ በንግግሩ አገር ሊያጠፋ ተነሥቶአል፤",
      "11": "እርሱም ‘ኢዮርብዓም በጦርነት ይሞታል፤ የእስራኤልም ሕዝብ ተማርከው ይሄዳሉ’ ይላል፡፡”",
      "12": "አማጽያ አሞጽን እንዲህ አለው፥ “አንተ ባለ ራእይ፥ እንግዲህ ይብቃህ! ብትፈልግ ወደ ይሁዳ ተመልሰህ ሂድና በዚያ ትንቢት ተናገር፤ እነርሱም ይመግቡህ፤ 13ቤትኤል ግን የንጉሡ መስገጃና የሕዝቡም ቤተ መቅደስ ስለሆነች በዚህች ቦታ ዳግመኛ ትንቢት እንዳትናገር፡፡”",
      "14": "አሞጽም እንዲህ ሲል መለሰለት፥ “እኔ እኮ የመንጋዎች እረኛና የሾላ ፍሬ ለቃሚ ነኝ እንጂ ነቢይ ወይም የነቢይ ልጅ አይደለሁም፤",
      "15": "ነገር ግን የበግ መንጋ ከምጠብቅበት ቦታ ወስዶ ‘ሂድ፥ ለሕዝቤ ለእስራኤል ትንቢት ተናገር’ ብሎ ያዘዘኝ ራሱ ያህቬህ(יהוה) ነው፡፡",
      "16": "አሁንም ያህቬህ(יהוה) የሚለውን ቃል ስማ፤ አንተ ‘በእስራኤል ላይ ትንቢት አትናገር፤ የይስሐቅ ዝርያዎች የሆኑትንም የእስራኤልን ሕዝብ አትስበክ’ ብለህ ከልክለኸኛል፡፡",
      "17": "ስለዚህ አማጽያ ሆይ! ያህቬህ(יהוה) ስለ አንተ እንዲህ ይላል፥ ‘ሚስትህ በከተማይቱ አመንዝራ ትሆናለች፤ ልጆችህም በጦርነት ይሞታሉ፤ ርስትህንም ባዕዳን በገመድ ለክተው ይከፋፈሉታል፤ አንተም በአረማውያን ምድር ትሞታህ፤ የእስራኤልም ሕዝብ ያለ ጥርጥር ተማርከው ከአገራቸው ይወሰዳሉ፡፡’”"
    },

    "Chapter 8": {
      "1": "ልዑል ያህዌ ሌላ ራእይ ገለጠልኝ፤ እነሆ ፍሬ የሞላበት ቅርንጫፍ አየሁ፤",
      "2": "ያህዌም “ይህ የምታየው ነገር ምንድር ነው?” ሲል ጠየቀኝ፡፡ እኔም “ፍሬ የሞላበት ቅርንጫፍ አያለሁ” አልሁት፡፡ እግዚአብሔም እንዲህ አለኝ “ይሕዝቤ የእስራኤል ፍጻሜ ደርሶአል፤ ከእንግዲህ ወዲህ እነርሱን ከመቅጣት አልመለስም፡፡",
      "3": "በቤተ መንግሥት የሚያሰሙት ዘፈን በዚያን ቀን ወደ ለቅሶ ይለወጣ፤ የብዙ ሰው ሬሳ በየቦታው ወድቆ ይገኛል፤ በዝምታም በየስፍራው ይጣላል፡፡”",
      "4": "እናንተ የድኾችን መብት የምትረግጡና ምስኪኖችንም ከአገር ለማጥፋት የምትፈልጉ ሁሉ ይህን ስሙ፤",
      "5": "እናንተ እንዲህ ትላላችሁ፥ “እህላችንን መሸጥ እድንችል እነዚህ የበዓላት ቀኖች ምነው ቶሎ ባለፉልን! እንደገና መሸጥ መለወጥ እንድንችል ይህ የሰንበት ቀን እንዴት ባለፈልን? በዓላቱ ካለፉልን፥ የእህሉን መስፈሪያ አሳንሰን ከፍተኛ ዋጋ እንጠይቃለን፤ በሐሰተኛ ሚዛንም ሕዝቡን እናታልላለን፤",
      "6": "የስንዴውን ግንድ በጥሩ ስነዴ ዋጋ እንሸጠዋለን፤ ዕዳውን መክፈል ያቃተውን ድኻና የጫማውን ዋጋ መክፈል ያቃተው ባርያ አድርገን እንገዛለን፡፡”",
      "7": "የያዕቆብ አምላክ ልዑል ያህዌ እንዲህ ሲል ምሎአል፥ “ክፉ ሥራቸውን አልረሳም፡፡",
      "8": "በዚህ ነገር ምድር ትናወጣለች፤ በአገሪቱ የሚኖሩ ሁሉ ያለቅሳሉ፤ የዓባይ ወንዝ ሞልቶ እንደሚናወጥ አገሪቱ በሞላ ትናወጣለች፡፡",
      "9": "ገና በኩለ ቀን ፀሐይ የምትጠልቅበት ጊዜ ይመጣል፤ በቀትርም ምድሪቱን ወደ ሐዘን አእንድትጨልም አደርጋለሁ፤",
      "10": "የዓመት በዓል ደስታችሁን ወደ ሐዘን፥ ዘፈናችሁንም ወደ ለቅሶ እለውጠዋለሁ፤ አንድ ብቻ የሆነ ልጃቸው ሞቶባቸው እንደሚያለቅሱ ወላጆች ጠጉራችሁን ተላጭታችሁ ማቅ እንድትለብሱ አደርጋለሁ፤ የዚያ ቀን ግጻሜ እጅግ የመረረ ይሆናል፡፡",
      "11": "“እነሆ በምድር ላይ ረሀብና የማመጣበት ጊዜ ቀርቦአል፤ በዚያን ጊዜም ሰዎች የሚራቡትና የሚጠሙት የያህዌን ቃል እንጂ ምግብና ውሃ በማጣት አይደለም፤ እኔ የሠራዊት ጌታ ያህዌ ይህን ተናግሬአለሁ፡፡",
      "12": "ሕዝቡ ሁሉ ከሰሜን እስከ ደቡብ፥ ከምሥራቅ እስከ ምዕራብ በየብስና በባሕር ይንከራተታሉ፤ የያህዌንም ቃል ለማግኘት በሁሉ ቦታ ይቅበዘበዛሉ፤ ነገር ግን አያገኙም፡፡",
      "13": "በዚያን ጊዜ ሙሉ ጤንነት ያላቸው ወንዶችና ሴቶች ወጣቶች እንኳ ከመጠማት የተነሣ ይዝላሉ፤",
      "14": "‘ስለ ዳን አምላክ’ ወይም ‘ስለ ቤርሳቤህ አምላክ’ እያሉ በሰማርያ ጣዖቶች የሚምሉ ሁሉ ይወድቃሉ፤ ከወደቁበትም መነሣት አይችሉም፡፡”"
    },
    "Chapter 9": {
      "1": "ያህዌን በመሠዊያው አጠገብ ቆሞ አየሁት፤ እርሱም እንዲህ ሲል አዘዘ፥ “መድረኮቹ እስኪናወጡ ድረስ የቤተ መቅደሱን ጉልላት ምታ፤ ሰባብረህም በሰዎቹ አናት ላይ እዲደረመስ አድርግ፤ ከዚያ የተረፉትንም እኔ በሰይፍ እጨርሳቸዋለሁ፤ የሚሸሽ አያመልጥም፤ ያመለጠ የሚመስለውም አይድንም፤",
      "2": "ምድርን ቆፍረው ወደ ሙታን ዓለም ቢወርዱ እንኳ እኔ ከዚያ መንጥቄ አወጣቸዋለሁ፤ ወደ ሰማይም መጥቀው ቢወጡ እኳ እኔ መልሼ አወርዳቸዋለሁ፤",
      "3": "በቀርሜሎስ ተራራ ላይ ወጥተው ቢሸሸጉም፥ ፈልጌ ከዚያ አወጣቸዋለሁ፤ ወደ ጥልቅ ባሕር ገብተው ከእኔ ለመሰወር ቢሞክሩም፥ እዲነድፋቸው የባሕሩን ዘንዶ አዝዛለሁ፡፡",
      "4": "በጠላቶቻቸው እጅ ተማርከው ቢወሰዱም፥ እንዲገድሉአቸው ማራኪዎቻቸውን አዝዛለሁ፤ በዚህ ዐይነት እኔ እነርሱን ለመርዳት ሳይሆን ለማጥፋት ተነሥቻለሁ፡፡”",
      "5": "የሠራዊት ጌታ ያህዌ ምድርን ይዳስሳል፤ እርስዋም ትቀልጣለች፤ ዓባይ ወንዝ ሞልቶ እንደሚናወጥ፥ ምድር በመላዋ ትናወጣለች፤ በእርስዋም የሚኖሩ ሁሉ ያለቅሳሉ፡፡",
      "6": "ያህዌ መኖሪያውን በሰማይ አደረገ፤ ጠፈርን ከምድር አጸና፤ የባሕሩን ውሃ ወደ ዐየር አውጥቶ፥ እንደገና በምድር ላይ እንዲፈስ ያደርገዋል፤ ይህን ሁሉ የሚያደርግ አምላክ ስሙ ያህዌ ነው፡፡",
      "7": "ያህዌ እንዲህ ይላል፥ “የእስራኤል ሕዝብ ሆይ! እናንተ ለእኔ እንደ ኢትዮጵያውያን አይደላችሁምን? እናንተን ከግብጽ ምድር እንዳወጣሁ፥ ፍልስጥኤማውያንን ከቀርጤስ፥ ሶርያውያንን ከቂር ምድር አውጥቻለሁ፡፡",
      "8": "የሠራዊት ጌታ የሆንሁ እኔ ያህዌ፥ ዐመፀኛ ወደሆነችው ወደ እስራኤል መንግሥት እመለከታለሁ፤ እርስዋንም ከምድር ገጽ አጠፋለሁ፤ ሆኖም የያዕቆብ ዘር ሙሉ በሙሉ አልደመስስም፡፡",
      "9": "“የእስራኤል ሕዝብ በወንፊት ተንገዋሎ እንደሚበጠር እህል እንዲሆኑ አደርጋለሁ፤ ከእነርሱም ውስጥ የማይጠቅሙትን ለማስወገድ በአሕዛብ መካከል እበትናቸዋለሁ፤ ጠቃሚ ከሆኑት መካከል ግን አንድ እንኳ አይጠፋም፤",
      "10": "‘ምንም ዐይነት ክፉ ነገር አይደርስብንም ወይም አያገኘንም’ እያሉ በሕዝቤ መካከል የሚመኩ ኃጢአተኞች ሁሉ በጦርነት ይሞታሉ፡፡”",
      "11": "ያህዌ እንዲህ ይላል፥ “ፈራርሶ እንደ ወደቀ ቤት የነበረውን የዳዊትን መንግሥት መልሼ የማቋቁምበት ጊዜ ይመጣል፤ ቅጽሩን እጠግናለሁ፤ ፍርስራሹንም አድሳለሁ፤ በቀድሞ ዘመን እንደነበረውም አድርጌ እሠራዋለሁ፤",
      "12": "በዚህም ዐይነት ከኤዶም ምድር የተረፉትንና ሌሎችንም በስሜ የተጠሩትን ሕዝብ ሁሉ ይወርሳሉ፤” ሁሉን ማድረግ የሚችል ያህዌ ይህን ተናግሮአል፡፡",
      "13": "ያህዌ እንዲህ ይላል፥ “የእህል ሰብል አጫጆች አጭደው ሳይጨርሱ፥ አራሾች የሚደርሱባቸውና ወይን ጨማቂዎችም የወይን ፍሬ ጨምቀው ሳይጨርሱ፥ የወይን ተካዮች የሚደርሱባቸው ጊዜ ይመጣል፤",
      "14": "በዚያን ጊዜ ተራራዎች ጣፋጭ የወይን ጠጅ ያፈልቃሉ፤ ኮረብታዎችም በወይን ጠጅ ይጥለቀለቃሉ፡፡ ሕዝቤን እስራኤልን ወደ አገራቸው መልሼ አመጣለሁ፤ የፈረሱትን ከተሞች እንደገና ሠርተው በዚያ ይኖራሉ፤ ወይን ተክለው የወይን ጠጅ ይጠጣሉ፤ ልዩ ልዩ ተክሎችን ተክለው ፍሬውን ይመገባሉ፡፡",
      "15": "ሕዝቤን እስራኤልን በሰጠኋቸው ምድር ላይ እተክላቸዋለሁ፤ ዳግመኛም ከዚያ ተነቅለው አይወጡም፤” ይህን የሚናገር ያህዌ አምላካችሁ ነው፡፡"
    }
  }
}
