{
  "2peter": {
    "Chapter 1": {
      "1": "የያሹዋ መሺያ አገልጋይና ሐዋርያ ከሆነው ከስምዖን ጴጥሮስ፤ በአምላካችንና በአዳኛችን በያሹዋ መሺያ ጽድቅ አማካይነት እኛ እንዳገኘነው እምነት የሆነ ክቡር እምነት ላገናችሁት፤",
      "2": "ያህዌንና ጌታችንን ያሹዋ መሺያ በማወቅ ጸጋና ሰላም ይብዛላችሁ፡፡",
      "3": "በገዛ ራሱ ክብር፤ በቸርነቱም የጠራንን በማወቃችን ምክንያት ለሕይወትና ለእውነተኛ መንፈሳዊነት የሚያስፈልጉን ነገሮች ሁሉ በመለኮታዊው ኀይሉ ሰጥቶናል፡፡",
      "4": "በእነዚህም በተሰጡን ነገሮች አማካይነት በክፉ ምኞት ምክንያት በዓለም ላይ ካለው የሞራል ውድቀት አምልጣችሁ፤ የመለኮታዊ ባሕሪ ተካፋዮች እንድትሆኑ፤ ክቡርና እጅግ ታላቅ የሆነውን ተስፋ ሰጥቶናል፡፡",
      "5": "በዚህ ምክንያት የሚከተሉት ነገሮች እንዲጨመሩላችሁ ትጉ፤ በእምነት ላይ ደግነትን፤ በደግነት ላይ ዕውቀትን፤",
      "6": "በዕውቀት ላይ ራስ መቆጣጠርን፤ በራስ መቆጣጠር ላይ በትዕግሥት መጽናትን በትዕግስት መጽናት ላይ መንፈሳዊነትን፤",
      "7": "በመንፈሳዊነት ላይ ወንድማማችነትን፤ በወንድማማችነት ላይ ፍቅርን ጨምሩ፡፡",
      "8": "እነዚህን ነገሮች በብዛት ቢኖሯችሁ ጌታችንን ያሹዋ መሺያን ወደ ማወቅ ተደርሳላችሁ፤ ሥራ ፈቶችና ፍሬ ቢሶችም አትሆኑም፡፡",
      "9": "እነዚህ ነገሮች የሌሉት ግን የሩቁን ነገር ማየት የማይችል ዕውር ነው ያለፉት ኃጢአቶች መደምሰሳቸውን ረስቷል፡፡",
      "10": "ስለዚህ ወንድሞቼ ሆይ! መጠራታችሁንና መመረጣችሁን ለማረጋገጥ በይበልጥ ትጉ፤ ይህን ብታደርጉ ኬቶ አትሰናከሉም፡፡",
      "11": "በዚህ ዐይነት ዘላለማዊት ወደሆነችው ወደ ጌታችንና አዳኛችን ኢየሱስ ክርስቶስ መግሥስት ለመግባት ሙሉ መብት ይሰጣችኋል፡፡",
      "12": "ምንም እንኳ እነዚህን ነገሮች ብታውቋቸውና በያዛችሁት እውነት ጸንታችሁ ብትኖሩም፤ እነርሱን ለእናንተ ከማሳሰብ ቸል አልልም፡፡",
      "13": "በዚህ ሕይወት እስካለሁበት ጊዜ ድረስ፤ እናንተን ዘወትር ማነቃቃት የሚገባኝ መሆኑን አስባለሁ፡፡",
      "14": "ጌታችን ያሹዋ መሺያ እንደገለጠልኝ በቶሎ ከዚህ ዓለም በሞት እንደምለይ ዐውቃለሁ፡፡",
      "15": "እኔ አሁን የምተጋው፤ በሞት ከተለየኋችሁ በኋላ እንኳ እነዚህን ነገሮች ዘወትር ማስታወስ እንድትችሉ ነው፡፡",
      "16": "ስለ ጌታችን ያሹዋ መሺያ ኀይልና ስለ መምጣቱም በነገርናችሁሁን ጊዜ ራሳችን ግርማውን አይተን እንጂ በሰው ብልኀት የተፈጠረውን ተረት ተከትለን አይደለም፡፡",
      "17": "“በእርሱ ደስ የሚለኝ የምወደው ልጄ ይህ ነው፡፡” የሚል ድምፅ ከታላቁ ክብር በመጣለት ጊዜ ከያህዌ አብ ምስናንና ክብርን ተቀበሎአል፡፡",
      "18": "ከእርሱ ጋር በተቀደሰው ተራራ ላይ በነበርንበት ጊዜ ይህን ከሰማይ የመጣውን ድምፅ እኛ ራሳችን ሰምተናል፡፡",
      "19": "ይህንንም በይበልጥ የሚያረጋግጥልን የነብያት ቃል አለን፤ ይህን ቃል ሌሊት እስኪነጋና የንጋት ኮከብ በልባችሁ እስኪበራ ድረስ፤ በጨለማ እንደሚበራ መብራት አድርጋችሁ ብትጠነቀቁለት መልካም ነው፡፡",
      "20": "ከሁሉ በፊት ማስተዋል የሚገባችሁ፤ በመጽሓፍ ቅዱስ የሚገኘውን ማንኛውንም ትንቢት ማንም ሰው በራሱ ግላዊ አስተሳሰብ ሊተረጉም አለመቻሉን ነው፡፡",
      "21": "ምክንያቱም ማንኛውም ትንቢት በሰው ፈቃድ ከቶ አልመጣም፤ ነገር ግን ትንቢት፤ በመንፈስ ቅዱስ የተመሩ ሰዎች ከያህዌ ተቀበለው የተናገሩት ነው፡፡"
    },
    "Chapter 2": {
      "1": "ነገር ገን በቀድሞ ዘመን በሕዝቡ መካከል ሐሰተኞች ነቢያት እንደነበሩ፡- እንደሁም በእናንተ መካከል ሐሰተኞች መምህራን ይኖራሉ፤ እነርሱ ጥፋት የሚያስከትል ሐሰተኛ ትምህርት በስውር ያስገባሉ፤ የዋጃቸውንም ጌታ እስከ መካድ ደርሰው በፍጥነት ጥፋት ይመጣባቸዋል፤",
      "2": "በዚህ ዐይነት ብዙዎች የእነርሱን አሳፋሪ መንገድ ይከተላሉ፤ ከእነርሱ አድራጎት የተነሳ የእውነት መንገድ ሰደባል፡፡",
      "3": "እነዚህ ሐሰተኞች መምህራን ለገንዘብ ከመስገብገባቸው የተነሣ ራሳቸው የፈጠሩትን ታሪክ እያወሩ ይበዘብዙአችኋል፡፡ ከብዙ ጊዜ በፊት ጀምሮ ፍርድ ተዘጋጅቶላቸዋል፡፡ ጥፋትም ነቅቶ ይጠብቃቸዋል፡፡",
      "4": "ያህዌ ኃጢያት የሰሩትን መላእክት በድቅድቅ ጨለማ ውስጥ በሰንሰለት ታስረው የፍርድን ቀን እንዲጠባበቁ ወደ ገሃነም ጣላቸው እንጂ አልራራላቸውም፡፡",
      "5": "እንደሁም ያህዌ ኃጢአተኞች በሚኖሩበት ዓለም ላይ የጥፋት ውሃ ሲያመጣ የጽድቅ ሰባኪ የነበረውን ኖኅን ከሌሎች ሰባት ሰዎች ጋር አዳነ እንጂ ለቀድሞው ዓላማ አልራራም፡፡",
      "6": "ደግሞም ኃጢያት ለሚሠሩ ሁሉ የመቀጣጫ ምሳሌ እንደሆኑና የሶዶምንና የገሞራን ከተሞች ዐመድ እስኪሆኑ ድረስ አቃጥሎ እንዲያጠፋ ፈረደባቸው፡፡",
      "7": "በዐመጸኞች አሳፋሪ ድጊት እየተሰቀቀ ይኖር የነበረውን ጻድቁን ሎጥን ግን አዳነ፡፡",
      "8": "ምክንያቱም ያ ጻድቅ ሰው በመካከላቸው ሲኖር በየቀኑ በሚያየውና በሚሰማው ክፉ ሥራቸው ምክንያት ጻድቅ ነፍሱ ትጨነቅ ነበር፡፡",
      "9": "እንግዲህ ይህ ሁሉ እንዲህ ከሆነ መንፈሳዊያን ሰዎችን ከፈተና እንደሚያድናቸው፤ ኃጢአተኞችንም እንዴት እንደሚቀጣና ለፍርድ ቀንም እንዴት ጠብቆ እንደሚያቆያቸው ያውቃል ማለት ነው፡፡",
      "10": "በተለይ እነዚያን እርኩስ የሆነውን የስጋ ፍትወታቸውን የሚከተሉትንና የያህዌን ሥልጣን የሚንቁትን ለፍርድ ጠብቆ ያቆያቸዋል፡፡",
      "11": "እነዚህ ሐሰተኞች መምህራን ደፋሮችና ትዕቢተኞች ስለሆኑ፤ የሰማይ ስልጣናት እንኳ ሲሳደቡ አይፈሩም፡፡",
      "12": "መላእክት እንኳ ከእነርሱ በኃይልና በሥልጣን የሚበልጡ ቢሆኑም፤ በያህዌ ፊት የሰማይ ስልጣናትን ሲከሱ አይሳደቡም",
      "13": "እነዚህ ሐሰተኞች መምህራን ግን ለማስተዋል ያቃታቸውን ነገር ይሳደባሉ፤ እነርሱ ለመያዝና ለመጥፋት እንደተወለዱ፤ በተፈጥሮ ስሜት እንደሚኖሩ፤ አእምሮ እንደሌላቸው እንሰሳት ናቸው፤ እንሰሳት እንደሚጠፉ እነርሱም ይጠፋሉ፡፡",
      "14": "የዐመጸኝነታቸው ዋጋ የሆነውንም ቅጣት ይቀበላሉ፤ የእነርሱ ደስታ ቀኑን ሙሉ ሥጋዊ ፍላጎታቸውን ማርካት ነው፤ አታላይ በሆነ ሥጋዊ ፍላጎታቸው የሚደሰቱ ሆነው ሳሉ፤ ከእናንተ ጋር በፍቅር ግብዣ ላይ በመገኘታቸው አስነዋሪዎችና አሳፋሪዎች ናቸው፡፡",
      "15": "ኃጢአት ከማድረግ የማይቆጠብ ቅንዝረኛ ዐይን አላቸው፤ የማይጸኑትንም ሰዎች ያታልላሉ፤ ለገንዘብ መስገብገብ የለመደ ልብ አላቸው፤ የተረገሙ ሰዎች ናቸው፡፡",
      "16": "እነርሱ የቀናውን መንገድ ትተዋል፡፡ ለክፉ ስራ ዋጋ የሆነውን ገንዝብ የወደደውን የቦሰርን ልጅ የበለዓምን መንገድ ተከትለው ተሳስተዋል፡፡",
      "17": "በለዓም ግን ስለ ኃጢአቱ ተገስጾአል፤ መናገር የማትችል አህያ በሰው ቃል ተናግራ የነብዩን የእብደት ስራ ተቃውማለች፡፡",
      "18": "እነዚህ ሰዎች ውሃ እንደሌለባቸው ምንጮች ናቸው፤ በዐውሎ ንፋስ እንደሚወሰዱ ደመናዎች ናቸው፤ ድቅድቅ ጨለማ ይጠብቃቸዋል፡፡",
      "19": "ምክንያቱም በስህተት ከሚኖሩት ሰዎች መካከል ወጥተው ከመጡ ገና ብዙ ያልቆዩትን ሰዎች ከንቱ የሆነ ቃላት በመናገር፤ በሥጋዊ ፍትወትና በሴሰኝንት በማባበል ያታልሉአቸዋል፡፡",
      "20": "“ነፃ ትወጣላችሁ” እያሉ ተስፋ ይሰጡዋቸዋል፡፡ እነርሱ ራሳቸው ግን የኃጢአት ባሪያዎች ናቸው፤ ምክንያቱም ሰው ሲሸነፍ ለአሸናፊው ባሪያ ሆኖ ይገዛል፡፤",
      "21": "ጌታችንንና አዳኛችንን ያሹዋ መሺያን በማወቅ ከዓለም ርኩሰት ካመለጡ በኋላ ተመልሰው በዚያው ርኩሰት ተይዘው ቢሸነፉ ከፊተኛው ይልቅ የኋለኛው ሁኔታቸው የባሰ ይሆንባቸዋል፤",
      "22": "ምክንያቱም የጽድቅን መንገድ ካወቁ ነኋላ ከተሰጣቸው ቅዱስ ትእዛዝ ወደ ኋላ ከሚመለሱ ይልቅ የጽድቅን መንገድ ሳያውቁ ቀርተው ቢሆን ኖሮ በተሸላቸው ነበር፡፡",
      "23": "“የተፋውን ለመዋጥ ውሻ ወደ ትፋቱ ይመለሳል፡፡” እንደሁም “ዐሳማ ከታጠበ በኋላ ተመልሶ በጭቃ ላይ ይንከባከባል” የሚለው ምሳሌ እውነት ሆኖ ደርሶባቸዋል፡፡"
    },
    "Chapter 3": {
      "1": "ወዳጆቼ ሆይ! ይህ የምጽፍላችሁ ሁለተኛው መልእክት ነው ሁለቱንም መልእክቶች የጻፍሁላችሁ እነዚህን ነገሮች በማስታወስ ቅን አስተሳሰብ እንዲኖራችሁ ላነቃቃችሁ ብዬ ነው፡፡",
      "2": "ከዚህ በፊት ቅዱሳን ነብያት የተናገሩትን ቃልና በሐዋርያቶቻችሁ አማካይነት ያገኛችሁትን የጌታችንንና የአዳኛችንን ትእዛዝ እንድታስታውሩ እፈልጋለሁ፡፡",
      "3": "ከሁሉ በፊት ይህን አስተውሉ፤ በመጨረሻዎቹ ዘመን የሚያሾፉና ክፉ ምኞታቸውን የሚከተሉ ዘባቾች ይመጣሉ፤",
      "4": "እነርሱ “ጌታ ያሹዋ መሺያ ይመጣል ተብሎ ተስፋ ተሰጥቶ አልነበረምን? ታዲያ የት አለ? የቀድሞ አባቶቻችን ከሞቱበት ጊዜ አንስቶ ሁሉ ነገር ከፍጥረት መጀመሪያ ጀምሮ እንደነበረው ነው” ይላሉ፡፡",
      "5": "እነዚህ ሰዎች ከብዙ ጊዜ በፊት ሰማያና ምድር በያህዌ ቃል መፈጠራቸውን ሆን ብለው “አናውቅም” ይላሉ፤ ምድርም የተሠራችው ከውሃና ከውሃ መሆኑን ይክዳሉ፡፡",
      "6": "በዚያን ጊዜ የነበረው ዓለም በውሃ ተጥለቅልቆ ጠፋ፡፡",
      "7": "አሁን ያሉትም ሰማይና ምድር፤ ዐመፀኞች ሰዎች እስከሚጠፉበት እስከ ፍርድ ቀን ድረስ በዚሁ በያህዌ ቃል ለእሳት ተጠብቀው ይቆያሉ፡፡",
      "8": "ወዳጆቼ ሆይ! እናንተ ግን ጌታ ዘንድ አንድ ቀን እንደ ሺ ዓመት፤ ሺ ዓመት እንደ አንድ ቀን መሆኑን ይህን አንድ ነገር አትርሱ፡፡",
      "9": "አንዳንድ ሰዎች እንደሚመስላቸው ጌታ ያሹዋ መሺያ የተናገረውን የተስፋ ቃል ለመፈጸም አይዘገይም፤ ነገር ግን ሰው ሁሉ ለንስሓ እንዲበቃ እንጂ ማንም ሰው እንዳይጠፋ ፈልጎ �ስለ እናንተ ይታገሳል፡፡",
      "10": "የጌታ ቀን እንደ ሌባ በድንገት ይመጣል፤ በዚያን ቀን ሰማይ በታላቅ ድምጽ ያልፋል፤ ፍጥረት ሁሉ በእሳት ተቃጥሎ ይጠፋል፡፡ ምድርና በእርሷ ላይ ያለው ሁሉ ይቃጠላል፤",
      "11": "እንግዲህ ሁሉ ነገር የሚጠፋ ከሆነ፤ ታዲያ እናንተ በቅድስናና በመንፈሳዊነት ኑሮ መኖር እንዴት አይገባችሁም!",
      "12": "እንግዲህ የያህዌን ቀን መምጣት በናፍቆት የምትጠባበቁና በቶሎም እንዲመጣ የምትሠሩ ሁኑ፤ በዚያን ቀን ሰማይ በእሳት ተቃጥሎ ይጠፋል፤ ፍጥረቶችም በእሳት ግለት ይቀልጣሉ፤",
      "13": "ነገር ግን እኛ ጽድቅ የሚኖርበትን አዲስ ሰማይና አዲስ ምድር በተስፋ ቃሉ መሰረት እንጠባበቃለን፡፡",
      "14": "ስለዚህ ወዳጆቼ ሆይ! ይህ ሁሉ የሚሆንብትን ቀን በመጠባበቀ ላይ ካላችሁ፤ ጌታ ያለነውር ወይም ያለነቀፋ ሆናችሁ በሰላም እንዲያገኛችሁ በትጋት ሥሩ፤",
      "15": "ጌታችን መታዘዙ እናንተ እንድትድኑ ብሎ እንደ መሆኑን አትዘንጉ፤ የተወደደው ወንድማችን ጳውሎስም በተሰጠው ጥበብ መጠን የጻፈላችሁ ይህንኑ ነው፡፡",
      "16": "እርሱ ስለዚህ ጉዳይ በመልእክቶቹ ሁሉ በዚሁ ዐይነት ጽፎአል፤ በመልእክቶቹ ውስጥ እንዳንድ ለመረዳት የሚያስቸግሩ ነገሮች አሉ፡፡ ዕውቀት የጎደላቸውና ወላዋዮች ሉሎችን ቅዱሳት መጻሕፍት እንደሚያጣምሙ፤ እነዚህንም ነገሮች ያጣምማሉ፤ ይህንንም በማድረጋቸው ይተፋሉ፤",
      "17": "እናንተ ግን ወዳጆቼ ሆይ ይህን አስቀድማችሁ ዐውቃችኋል፤ ስለዚህ በዐመፀኞች ስሕተት ተስባችሁ ከጽኑ አቋማችሁ እንዳትወድቁ ተጠንቀቁ፤",
      "18": "ይልቅስ በጌታችንና በአዳኛችን በያሹዋ መሺያ ጸጋና እርሱንም በማወቅ እደጉ፤ ለእርሱ አሁንም ለዘላለም ክብር ይሁን! አሜን፡፡"
    }
  }
}
