{
  "1john": {
    "Chapter 1": {
      "1": "ከመጀመሪያው ስለነበረው ስለ ሕይወት ቃል እንጽፋላችኋለን፤ ይህ የሕይወት ቃል የሰማነውና በዐይኖቻችን ያየነው፤ የተመለከትነውና በእጆቻችን የዳሰስነው ነው፡፡",
      "2": "ይህ ሕይወት ተገልጦአል፤ እኛም አይተነዋል፤ እንመሰክራለንም፡፡ በአብ ዘንድ የነበረውንና ለእኛም የተገለጠውን የዘላለም ሕይወት እንነግራችኋለን፡፡",
      "3": "ከእኛ ጋር ኅብረት እንዲኖራችሁ ያየነውንና የሰማነውን ለእናንተም እንነግራችኋለን፡፡ ኅብረታችንም ከአብና ከልጁም ከኢየሱስ ክርስቶስ ጋር ነው፡፡",
      "4": "ደስታችን ሙሉ እንዲሆን ይህን እንጽፋላችኋለን፡፡",
      "5": "ከእርሱ የሰማነውና ለእናንተም የምንነግራችሁ መልእክት “ያህቬህ ብርሃን ነው፤ ጨለማም በእርሱ ዘንድ ከቶ የለም” የሚል ነው፡፡",
      "6": "ስለዚህ “ከያህቬህ ጋር ኅብረት አለን” እያልን፤ በጨለማ የምንኖር ከሆንን እንዋሻለን፤ በቃላችንም ሆነ በሥራችን እውነት የለም ማለት ነው፡፡",
      "7": "ነገር ግን እርሱ በብርሃን እንዳለ፤ እኛም በብርሃን ብንኖር እርስ በርሳችን ኅብረት ይኖረናል፡፡ ደግሞም የልጁ የያሹዋ መሺያ ደም ከኃጢአት ሁሉ ያነጻናል፡፡",
      "8": "“ኃጢአት የለብንም” ብንል ራሳችንን እናታልላለን፡፡ እውነትም በእኛ ውስጥ የለም፡፡",
      "9": "ኃጢአታችንን ለያህቬህ ብንናዘዝ፤ እርሱ ታማኝና ጻድቅ ስለሆነ ኃጢአታችንን ሁሉ ይቅር ይልልናል፤ ከበደላችንም ሁሉ ያነጻናል፡፡",
      "10": "“ኃጢአት አልሠራንም” ብንል፤ ያህቬህን ሐሰተኛ እናደርገዋለን፤ ቃሉም በእኛ ውስጥ የለም፡፡"
    },
    "Chapter 2": {
      "1": "ልጆች ሆይ! ይህን የምጽፍላችሁ ኃጢአት እንዳትሠሩ ብዬ ነው፡፡ ነገር ግን ማንም ሰው ኃጢአት ቢሠራ በአብ ዘንድ ጠበቃ አለን፤ እነርሱም ጻድቅ የሆነው ያሹዋ መሺያ ነው፡፡",
      "2": "ኃጢአታችንም የሚደመስሰው በእርሱ ነው፤ የእኛ ኃጢአት ብቻ ሳይሆን የዓለሙም ሁሉ ኃጢአት የሚደመስሰው በእርሱ ነው፡፡",
      "3": "የያህቬህ(הוהי)ን ትእዛዞች የምንፈጽም ከሆንን እነርሱን የምናውቅ መሆናችንን እናረጋግጣለን፡፡",
      "4": "“ያህቬህ(הוהי)ን ዐውቀዋለሁ” እያለ የእርሱን ትእዛዞች የማይፈጽም ቢኖር ሐሰተኛ ነው፤ እውነትም በእርሱ ውስጥ የለም፡፡",
      "5": "ነገር ግን ለያህቬህ ቃል የሚታዘዝ ሁሉ ለያህቬህ ያለው ፍቅር ፍጹም ነው፤ በእውነት የያህቬህ ሰዎች መሆናችንም የሚታወቀው በዚሁ ነው፤",
      "6": "”በያህቬህ(הוהי) ᥑኖራለሁ” የሚል ሰው፤ ክርስቶስ እንደኖረው መኖር አለበት፡፡",
      "7": "ወዳጆቼ ሆይ! ይህ የምጽፍላችሁ ትእዛዝ ከመጀመሪያው አንስቶ የምታውቁትና የቆየ ትእዛዝ ነው እንጂ አዲስ ትዕዛዝ አይደለም ይህም የቆየ ትዕዛዝ በመጀመሪያ የሰማችሁት ቃል ነው፡፡",
      "8": "ይሁን እንጂ በመሲሕ ሕይወትና በእናንተ ሕይወት፤ እውነት ሆኖ የታየውን አዲስ ትእዛዝ እጽፍላችኋለሁ፤ ምክንያቱም ጨለማው ተወግዶ እውነተና ብርሃን እየበራ ነው፡፡",
      "9": "“በብርሃን እኖራለሁ” እያለ ወንወድሙን የሚጠላ ገና በጨለማ ነው፡፡",
      "10": "ወንድሙን የሚወድድ ሁሉ በብርሃን ይኖራል፤ በእርሱም ምክንያት ሰዎች በኃጢአት አይሰናከሉም፡፡",
      "11": "ወንድሙን የሚጠላ ግን በጨለማ ይኖራል፤ በጨለማም ይመላለሳል፤ ጨለማም አይኑን ስለአሳወረው የሚሄድበትን ዐያውቅም፡፡",
      "12": "ልጆቼ ሆይ! ኃጢአታችሁ በእርሱ ስም ይቅር ስለተባለላችሁ እጽፍላችኋለሁ፡፤",
      "13": "አባቶች ሆይ! ከመጀመሪያ የነበረውን ስላወቃችሁት እጽፍላችኋለሁ፡፡ ወጣቶች ሆይ! ሰይጣንን ስለአሸነፋችሁት እጽፍላችኋለሁ፡፡",
      "14": "ልጆቼ ሆይ! አብን ስለአወቃችሁት እጽፍላችኋለሁ፡፡ አባቶች ሆይ! ከመጀመሪያው የነበረውን ስላወቃችሁት ጻፍሁላችሁ፡፡ ወጣቶች ሆይ !ብርቱዎች ስለሆናችሁ፤ በያህቬህ ቃል ስለጸናችሁ፤ ሰይጣንን ስላሸነፋችሁት ጻፍሁላችሁ፡፡",
      "15": "ዓለምን ወይም የዓለምን ነገር አትውደዱ፡፡",
      "16": "ምክንያቱም የስጋ ምኞት፤ የዐይን አምሮት፤ የኑሮ ትምክሕት ከዓለም ነው እንጂ ከያህቬህ አብ አይደለም፡፡",
      "17": "ዓለምና ምኞቱም ያልፋሉ፡፡ የያህቬህን ፈቃድ የሚፈጽም ግን ለዘላለም ይኖራል፡፡",
      "18": "ልጆቼ ሆይ! የመጨረሻው ሰዓት ነው፤ “የመሲሕ ተቃዋሚ ይመጣል” ሲባል ሰምታችኋል፡፡ እነሆ አሁን እንኳ ብዙ የመሲሕ ተቃዋሚዎች ተነሥተዋል፡፡ በዚህ ምክንያት የመጨረሻው ሰዓት መሆኑን እናውቃለን፡፡",
      "19": "እነርሱ የወጡት ከእኛ መካከል ነው፡፡ ይሁን እንጂ ድሮውንም ከእኛ ወገን አልነበሩም፡፡ ከእኛ ወገን ቢሆኑማ ኑሮ ከእኛ ጋር ጸንተው በኖሩ ነበር፡፡ ነገር ግን ሁሉ ከእኛ ወገን አለመሆናቸው እንዲታወቅ ከእኛ መካከል ተለይተው ወጥተዋል፡፡",
      "20": "እናንተ ግን መሲሕ በመንፈስ ቅዱስ ቀብቶአችኋል፡፡ ስለዚህ ሁላችሁም እውነትን ታውቃላችሁ፡፡",
      "21": "ለእናንተ የምጽፍላችሁ እውነትን ስለማታውቁ አይደለም፤ እናንተስ እውነትን ታውቃላችሁ፤ በእውነትም ሐሰት እንደማይገኝ ታውቃላችሁ፡፡",
      "22": "እንግዲህ ያሹዋ መሲህ መሆኑን ከሚክድ በቀር ሐሰተኛ ማን ነው? አብንና ወልድን የሚክድ ሁሉ የመሲሕ ተቃዋሚ ነው፤",
      "23": "ወልድን የሚክድ አብ የለውም፡፡ በወልድ የሚያምን በአብ ያምናል፡፡",
      "24": "እናንተ ግን ከመጀመሪያው የሰማችሁት ቃል በልባችሁ ጸንቶ ከኖረ፤ ከወልድና ከአብ ጋር ሕብረት ይኖራችኋል፡፡",
      "25": "ይህም መሲሕ የሰጠን ተስፋ፤ የዘላለም ሕይወት ነው፡፡",
      "26": "ስለሚያታልሉአችሁ ሰዎች ይህን ጻፍሁላችሁ፤",
      "27": "ነገር ግን ከመሲህ የተቀበላችሁት መንፈስ በውስጣችሁ ስለሚኖር፤ ሌላ አሰተማሪ አያስፈልጋችሁም፤ እርሱ ሁሉን ነገር ያስተምራችኋል፡፡ የሚያስተምራችሁ እውነት ነው እንጂ ሐሰት አይደለም፡፡ ስለዚህ እርሱ በሚያስተምራችሁ መሠረት በመሲሕ ኑሩ፡፡",
      "28": "እንግዲህ ልጆቼ ሆይ! እርሱ በሚገለጥበት ጊዜ ሳንፈራ በድፍረት እንድናየውና በሚመጣበት ቀን እንዳናፍር በእርሱ ኑሩ፤",
      "29": "እርሱ ጻድቅ መሆኑን ካወቃችሁ ጽድቅን የሚያደርግ ሁሉ የያህቬህ ልጅ ሆኑን ማወቅ አለባችሁ፡፡"
    },
    "Chapter 3": {
      "1": "“የያህቬህ ልጆች” ተብለን እንድንጠራ አብ እንዴት ያለውን ፍቅር እንደሰጠን እዩ! በእርግጥም የያህቬህ ልጆች ነን፤ ዓለም ያህቬህን ስላላወቀ እኛንም አያውቀንም፡፡",
      "2": "ወዳጆቼ ሆይ! አሁን የያህቬህ ልጆች ነን፤ ወደፊት ምን እንደምንሆንም ገና አልታወቀም፤ ነገር ግን መሲሕ በሚገለጥበት ጊዜ እውነተኛ መልኩን ስለምናይ እርሱን እንደምንመስል እናውቃለን፡፡",
      "3": "ይህ እንደሚሆን በመሲህ ተስፋ የሚያደርግ ሁሉ፤ መሲሕ ንጹህ እንደሆነ እርሱም ራሱን ንጹህ ያደርጋል፡፡",
      "4": "ኃጢአት የሚሰራ ሁሉ የያህቬህን ህግ ያፈርሳል፤ ምክንያቱም ኃጢአት ማለት የያህቬህን ህግ ማፍረስ ነው፡፡",
      "5": "መሲሕ የሰዎችን ኃጢአት ለመደምሰስ እንደተገለጠና እርሱም ኃጥአት እንደሌለበት ታውቃላችሁ፡፡",
      "6": "ስለዚህ የሚኖር ሰው ሁሉ ኃጢአት አይሠራም፡፡ ኃጢአት የሚሠራም ሰው መሲሕን አላየውም ወይም አላወቀውም፡፡",
      "7": "ልጆቼ ሆይ! ማንም እንዳያታልላችሁ! መሲሕ ጻድቅ እንደሆነ ጽድቅን የሚያደርግ ሁሉ ጻድቅ ነው፡፡",
      "8": "ዲያብሎስ ከመጀመሪያው አንስቶ ኃጢአት ስለሚሰራ፤ ኃጢአትን የሚሰራ ሁሉ የዲያብሎስ ልጅ ነው፡፡ የያህቬህ ልጅ የተገለጠውም የዲያብሎስን ስራ ለማፍረስ ነው፡፡",
      "9": "የያህቬህ ልጅ የሆነ ኃጢአት አይሠራም ሊሠራም አይችልም፤ ምክንያቱም የያህቬህ ባሕሪ በውስጡ ስለሚኖርና ከያህቬህም ስለተወለደ ነው፡፡",
      "10": "የያህቬህ ልጆችና የዲያብሎስ ልጆች ተለይተው የሚታወቁት እነሆ በዚህ ነው፤ ጽድቅን የማያደርግና ወንድሙን የማይወድ ሁሉ የያህቬህ ልጅ አይደለም፡፡",
      "11": "ከመጀመሪያው የሰማችሁት መልእክት “እርስ በእርሳችን እንፋቀር” የሚል ነው፡፡",
      "12": "የሰይጣን ወገን እንደነበረውና ወንድሙን እንደገለው እንደ ቃየል መሆን አይገባንም፤ ᥑሱ ወንድሙን ስለምን ገደለው? የእርሱ ሥራ ክፉ ስለነበረ የወንድሙ ሥራ ግን ትክክል ስለ ነበረ ነው፡፡",
      "13": "ወንድሞቼ ሆይ! ዓለም ቢጠላችሁ አትደነቁ፡፡",
      "14": "እኛ ወንድሞቻችንን ስለምንወድ ከሞት ወደ ሕይወት መሸጋገራችን እናውቃለን፡፡",
      "15": "ወንድሙን የሚጠላ ሁሉ ሁሉ ነፍስ ገዳይ ነው፤ ነፍስ ገዳይም የዘላለም ሕይወት እንደሌለው ታውቃላችሁ፡፡",
      "16": "ፍቅር ምን እንደሆነ የምናውቀው ያሹዋ መሺያ ሕይወቱን ለእኛ አሳልፎ ስለሰጠን ነው፤ እኛም ሕይወታችንን ስለ ወንድሞቻችን አሳልፈን መስጠት ይገባናል፡፡",
      "17": "ሰው በዚህ ዓለም ሀብት እያለው ችግረኛውን አይቶ ባይራራለት “ያህቬህን እወዳለሁ” ማለት እንዴት ያችላል?",
      "18": "ልጆች ሆይ! ፍቅራችን እውነተኛና በሥራ የሚገለጥ ይሁን እንጂ፤ በቃል ወይም በንግግር ብቻ አይሁን፡፡",
      "19": "በዚህም እውነተኞች መሆናችንንና በያህቬህ(הוהי) ፊት ያለ ስጋት በመተማመን ለመቅረብ መቻላችንን እናውቃለን፡፡",
      "20": "ኅሊናችን በክፉ ሥራችን ቢወቅሰንም፤ ያህቬህ(הוהי) ከኅሊናችን በላይ እንደሆነና ሁሉንም ነገር እንደሚያውቅ እርግጠኞች ነን፡፡",
      "21": "ወዳጆቼ ሆይ! ኅሊናችን የማይወቅሰን ከሆነ፤ በያህቬህ(הוהי) ፊት ሙሉ መተማመን ይኖረናል፡፡",
      "22": "የያሕዌን ትእዛዞች የምንፈጽምና እርሱ ደስ የሚያሰኘውንም የምናደርግ ስለሆንን፤ የምንለምነውን ሁሉ ከእርሱ እናገኛለን፡፡",
      "23": "የያህቬህ(הוהי) ትእዛዝ በልጁ በያሹዋ መሺያ ስም እንድናምንና መሲሕ ባዘዘንም መሠረት እርስ በርሳችን እንድንዋደድ ነው፡፡",
      "24": "የያህቬህ(הוהי)ን ትእዛዝ የሚፈጽም ሁሉ በያህቬህ(הוהי) ይኖራል፤ ያህቬህ(הוהי)ም በእርሱ ይኖራል፡፡ ያህቬህ(הוהי) በእኛ መኖሩን የምናውቀው፤ እርሱ በሰጠን መንፈስ ነው፡፡"
    },
    "Chapter 4": {
      "1": "ወዳጆች ሆይ! በዓለም ላይ ብዙ ሐሰተኞች ነቢያት ስለተነሡ መንፈስን ሁሉ አትመኑ፤ ይልቅስ መንፈሶች የያህቬህ(הוהי) መሆናቸውንና አለመሆናቸውን መርምሩ፡፡",
      "2": "የያህቬህ(הוהי)ን መንፈስ ለይታችሁ የምታውቁት እነሆ በዚህ ነው፤ ያሹዋ መሺያ ሰው ሆኖ በሥጋ መገለጡን የሚመሰክር መንፈስ ሁሉ የያህቬህ(הוהי) መንፈስ ነው፤",
      "3": "ያሹዋ መሺያ ሰው ሆኖ በስጋ መገለጡን የማይመሰክር መንፈስ ሁሉ የያህቬህ(הוהי) መንፈስ አይደለም፤ ይህም መንፈስ ይመጣል ሲባል የሰማችሁት መሲሕ ተቃዋሚ መንፈስ ነው፤ እርሱ አሁን እንኳን በዓለም ላይ አለ፡፡",
      "4": "ልጆቼ ሆይ! እናንተ የያህቬህ(הוהי) ናችሁ፤ በእናንተ ያለው መንፈስ በዓለም ካለው መንፈስ ይበልጣል፡፡ ስለዚህ ሐሰተኞች ነቢያትን አሸንፋችኋል፡፡",
      "5": "እነርሱ የዓለም ናቸው፤ የሚናገሩትም የዓለምን ነገር ነው፡፡ ዓለምም እነርሱን ይሰማቸዋል፡፡",
      "6": "እኛ የያህቬህ(הוהי) ነን፤ ያህቬህ(הוהי)ን የሚያውቅ ሁሉ ይሰማናል፤ የያህቬህ(הוהי) ያልሆነ ግን አይሰማንም፡፡ እውነተኛን መንፈስና ሐሰተኛን መንፈስ ለይተን ምናውቀው በዚህ ነው፡፡",
      "7": "ወዳጆቼ ሆይ! ፍቅር ከያህቬህ(הוהי) ስለ ሆነ እርስ በርሳችን እንፋቀር፤ ያህቬህ(הוהי)ንና ሰውን የሚያፈቅር ሁሉ የያህቬህ(הוהי) ልጅ ነው፡፡ ያህቬህ(הוהי)ንም ያውቃል፡፡",
      "8": "ያህቬህ(הוהי) ፍቅር ስለሆነ፤ ያህቬህ(הוהי)ንና ሰውን የሚያፈቅር ሁሉ ያህቬህ(הוהי)ን አያውቅም፡፡",
      "9": "በልጁ አማካይነት ሕይወት እንድናገኝ ያህቬህ(הוהי) አንድ ልጁን ወደ ዓለም ልኮታል፤ በዚህም የያህቬህ(הוהי) ፍቅር ምን ያህል እንደሆነ ለእኛ ተገልጦአል፡፡",
      "10": "ፍቅር ማለት እንዲህ ነው፤ እኛ ያህቬህ(הוהי)ን ስለወደድነው ሳይሆን፤ እርሱ ስለወደደንና ኃጢአታችንን እንዲደመስስ ልጁን ስለላከልን ነው፡፡",
      "11": "ወዳጆቼ ሆይ! ያህቬህ(הוהי) ይህን ያህል ካፈቀረን፤ እኛም እርስ በርሳችን መፋቀር ይገባናል፡፡",
      "12": "ያህቬህ(הוהי)ን ያየው ማንም ሰው የለም፡፡ እኛ እርስ በእርሳችን ብንፋቀር ያህቬህ(הוהי) በእኛ ይኖራል፤ ፍቅሩም በእኛ ፍጹም ይሆናል፡፡",
      "13": "ያህቬህ(הוהי) መንፈሱን ስለ ሰጠን፤ በእርሱ እንደምንኖር እርሱም በእኛ እንደሚኖር እናውቃለን፡፡",
      "14": "አብ የዓለም አዳኝ አድርጎ ወልድን እንደላከው አይተናል፤ እንመሰክራልን፡፡",
      "15": "ያሹዋ የያህቬህ(הוהי) ልጅ እንደሆነ በሚመሰክር ሰው ሁሉ ውስጥ ያህቬህ(הוהי) ይኖራል እርሱ በያህቬህ(הוהי) ይኖራል፡፡",
      "16": "ስለዚህ ያህቬህ(הוהי) ለእኛ ያለውን ፍቅር እናውቃለን፤ እናምናለንም፡፡ ያህቬህ(הוהי) ፍቅር ነው፤ በፍቅር የሚኖር በያህቬህ(הוהי) ይኖራል፤ ያህቬህ(הוהי)ም በእርሱ ይኖራል፡፡",
      "17": "በዚህ አለም እኛ የምንኖረው ልክ መሲሕ እንደሚኖረው እንደመሆኑ መጠን፤ ፍቅራችን ፍጹም ቢሆን፤ በፍርድ ቀን ያለ ፍርሃት በፊቱ ለመቅረብ ሙሉ መተማመን ይኖረናል፡፡",
      "18": "ፍጹም ፍቅር ፍርአትን አውጥቶ ይጥላል አንጂ በፍቅር ፍርሀት የለም፤ ፍርሀት ከቅጣት ጋር የተያያዘ ስለሆነ የሚፈራ ሰው ፍቅሩ ፍጹም አይደለም፡፡",
      "19": "ያህቬህ(הוהי) አስቀድሞ ስላፈቀረን እኛም እናፈቅራለን፡፡",
      "20": "“ያህቬህ(הוהי)ን እወዳለሁ” እያለ ወንድሙ የሚጠላ ሐሰተኛ ነው፤ ያየውን ወንድሙን የማይወድድ ከሆነ፤ ያላየውን ያህቬህ(הוהי)ን ሊወድ አይችልም፡፡",
      "21": "ስለዚህ መሲሕ የሰጠን ትእዛዝ “ያህቬህ(הוהי)ን የሚወድ፤ ወንድሙን ይውደድ” የሚል ነው፡፡"
    },
    "Chapter 5": {
      "1": "ያሹዋ መሲሕ መሆኑን የሚያምን ሁሉ የያህቬህ(הוהי) ልጅ ነው፤ አባቱን የሚወድድ ሁሉ ልጁንም ይወድዳለል፡፡",
      "2": "የያህቬህ(הוהי)ን ልጆች የምንወድ መሆናችንን የምናውቀው፤ ያህቬህ(הוהי)ን ስንወድና ትእዛዞቹንም ስንፈጽም ነው፡፡",
      "3": "ያህቬህ(הוהי)ንም መውደድ ማለት ትዛዞቹንም መፈጸም ማለት ነው፤ ትእዛቹም አስቸጋሪዎች አይደሉም፡፡",
      "4": "ምክንያቱም የያህቬህ(הוהי) ልጅ የሆነ ሁሉ ዓለምን ያሸንፋል፤ ዓለምን የምናሸንፈውም በእምነታችን ነው፡፡",
      "5": "ዓለምን የሚያሸንፍ፤ ያሹዋ የያህቬህ(הוהי) ልጅ መሆኑን የሚያምን ብቻ ነው፡፡",
      "6": "ጥምቀቱን በሚያመለክት ውሃና ሞቱን በሚያመለክት ደም የመጣው ኢየሱስ ክርስቶስ ነው፡፡ እርሱ የመጣው በውሃ ብቻ ሳይሆን፤ በውሃና በደም ነው፡፡ ይህ ነገር እውነት መሆኑን መንፈስ ቅዱስ ይመሰክራል፤ ምክንያቱም መንፈስ ቅዱስ እውነት ነው፡፡",
      "7": "ሦስት ምስክሮች አሉ፤",
      "8": "እነርሱም መንፈስ፤ ውሃ፤ ደም ናቸው፡፡ እነዚህም ሦስቱ በምስክርነታቸው ይስማማሉ፡፡",
      "9": "ሰዎች የሚሰጡትን ምስክርነት እንቀበላለን፤ ነገር ግን የያህቬህ(הוהי) ምስክርነት ይህ ነው፡፡",
      "10": "በያህቬህ(הוהי) ልጅ የሚያምን ይህ ምስክርነት በልቡ አለው፡፡ ያህቬህ(הוהי)ን የማያምን ግን ያህቬህ(הוהי) ስለ ልጁ የሰጠውን ምስክርነት ባለማመኑ ሐሰተኛ አድርጎታል፡፡",
      "11": "ምስክርነቱም፤ ያህቬህ(הוהי) የዘላለም ሕይወት እንደሰጠንና ይህም ሕይወት በልጁ እንዳለ የሚመሰክር ነው፡፡",
      "12": "የያህቬህ(הוהי) ልጅ ያለው ሕይወት አለው፡፡ የያህቬህ(הוהי) ልጅ የሌለውን ግን ሕይወት የለውም፡፡",
      "13": "አናንተ በያህቬህ(הוהי) ልጅ ስም የምታምኑ ሁሉ፤ የዘላለም ሕይወት ያላችሁ መሆኑን እንድታውቁ ይህን ሁሉ ጽፌላችኋለሁ፡፡",
      "14": "ማንኛውንም ነገር እንደ ᥑርሱ ፈቃድ ብንለምን እንደሚሰማን እርግጠኞች ነን፤ ስለዚህ በያህቬህ(הוהי) ፊት ድፍረት አለን፡፡",
      "15": "የምንለምነውን ሁሉ እንደሚሰማን ካወቅን፤ ከእርሱ የምንለምነውን ሁሉ አሁኑኑ እንደምንቀበል እናውቃለን፡፡",
      "16": "ማንም ሰው ወንድሙ ለሞት የሚያደርስ ኃጢአት ሲሠራ ቢያየው ይጸልይለት፤ የሰውየው ኃጢአት ለሞት የማያደርስ ከሆነ ያህቬህ(הוהי) ሕይወትን ይሰጠዋል፡፡ ነገር ግን ለሞት የሚያደርስ ኃጢአት አለ፡፡ ለእንዲህ ዓይነቱ ኃጢአት ይጸልይ አልልም፡፡",
      "17": "ክፉ ስራ ሁሉ ኃጢአት ነው፡፡",
      "18": "የያህቬህ(הוהי) ልጅ የሆነ ሁሉ ኃጢአት የመሥራት ልማድ እንደማይኖረው እናውቃለን፤ ምክንያቱም የያህቬህ(הוהי) ልጅ ያሹዋ መሺያ ይጠብቀዋል፤ ሰይጣንም አይነካውም፡፡",
      "19": "እኛ የያህቬህ(הוהי) መሆናችንን እናውቃለን፡፡ ዓለም ግን በሞላው የሰይጣን ተገዢ ሆኖአል፡፡",
      "20": "የያህቬህ(הוהי) ልጅ እንደመጣና እውነት የሆነውን እርሱን እንድናውቅ አስተዋይ ልቡና እንደሰጠን እናውቃለን፤ እኛም በዚህ እውነት በሆነው በያሹዋ መሺያ እንኖራለን፡፡ እርሱ እውነተኛ አምላክና የዘላለም ሕይወት ነው፡፡",
      "21": "ልጆቼ ሆይ! ሐሰተኞች አማልክትን ከማምለክ ራሳችሁ ጠብቁ፡፡"
    }
  }
}
