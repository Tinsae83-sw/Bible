{
  "james": {
    "Chapter 1": {
      "1": "በዓለም ሁሉ ለተበተኑ ለዐሥራ ሁለቱ ነገዶች፤ የያህቬህ(יהוה)ና የጌታ ያሹዋ መሺያ አገልጋይ ከሆነው ከያዕቆብ የተላከ መልእክት፤ ሰላም ለእናንተ ይሁን፡፡",
      "2": "ወንድሞች ሆይ! ልዩ ልዩ ፈተና ሲደርስባችሁ በጣም ደስ ይበላችሁ፡፡",
      "3": "ምክንያቱም እምነታችሁ ሲፈተን በትዕግሥት ትጸናላችሁ፡፡",
      "4": "በትዕግሥት መጽናታችሁ፤ ምንም ሳይጎድልባችሁ ፍጹምና ሙሉ እንድትሆኑ የሚያበቃችሁ ይሁን፡፡",
      "5": "ከእናንተ መካከል ጥበብ የጎደለው ሰው ቢኖር፤ ያህቬህ(יהוה)ን ይለምን፤ ያህቬህ(יהוה)ም ይሰጠዋል፤ ምክንያቱም እርሱ ምንም ሳይከለክል ለሁሉም በልግስና የሚሰጥ ቸር አምላክ ነው፡፡",
      "6": "ነገር ግን ሰው ምንም ሳይጠራጠር በእምነት ይለምን፤ የሚጠራጠር ሰው በነፋስ የተገፋና ተናወጠ የባህር ማዕበል ይመስላል፡፡",
      "7": "እንዲህ ዐይነቱ ሰው ከያህቬህ(יהוה) ምንም ነገር የሚያገኝ አይምሰለው፡፡",
      "8": "ምክንያቱም ሁለት አሳብ ስላለውና በመንዱም ስለሚያወላውል ነው፡፡",
      "9": "በኑሮው ዝቅተኛ የሆነ ወንድም ያህቬህ(יהוה) ከፍ ስለሚያደርገው ደስ ይበለው፡፡",
      "10": "በኑሮው ከፍ ያለ ወንድም ያህቬህ(יהוה) በኑሮው ዝቅ ቢያደርገውም ደስ ይበለው፤ ምክንያቱም የሰው ሀብት እንደ ሣር አበባ ይረግፋል፡፡",
      "11": "ፀሐይ ከሙቀት ገር ሲወጣ ሣሩን ያደርቀዋል፤ አበባውም ይረግፋል፤ ውበቱም ይጠፋል፤ እንዲሁም ሀብታም ሰው በሥራው ሲባክን ይጠፋል፡፡",
      "12": "ፈተናው ታግሶ የሚፀና ሰው የተባረከ ነው፤ ምክንያቱም ያህቬህ(יהוה) በቃል ኪዳኑ መሠረት ለወላጆች የሚሰጠውን የሕይወት አክሊል ይቀበላል፡፡",
      "13": "ሰው በሚፈተንበት ጊዜ “ያህቬህ(יהוה) ፈተነኝ ” ኤይበል፤ ምክንያቱም ያህቬህ(יהוה) በክፉ ነገር አይፈትንም፤",
      "14": "ነገር ግን እያንዳንዱ ሰው የሚፈተነው በገዛ ራሱ ምኞት ሲሳብና ሲታለል ነው፡፡",
      "15": "ከዚህ በኋላ ምኞት ስትጸንስ ኃጢአት ትወልዳለች፤ ኃጢአትም ስታድግ ሞትን ትወልዳለች፡፡",
      "16": "የተወደዳችሁ ወንድሞቼ ሆይ ! አትታለሉ!",
      "17": "መልካም ስጦታና ፍጹም በረከት ሁሉ ከያህቬህ(יהוה) ነው፤ ይህም የሚመጣው እንደ ጥላ መዘዋወር ወይም መለዋወጥ ከሌለበት የብርሃን ሁሉ አባት ከሆነው ከያህቬህ(יהוה) ነው፡፡",
      "18": "ያህቬህ(יהוה) የፍጥረት ሁሉ መጀመሪያ እንድንሆን በገዛ ፈቃዱ በእውነት ቃል ወለደን፡፡",
      "19": "የተወደዳችሁ ወንድሞቼ ሆይ! ይህን አትርሱ፤ ሰው ሁሉ ለመስማት የፈጠነ፤ ለመናገርና ለቁጣም የዘገየ ይሁን፡፡",
      "20": "ምክንያቱም የሰው ቁጣ፤ የያህቬህ(יהוה) ጽድቅ በሰው ሕይወት ውሰጥ ፍጹም እንዲሆን አያደርግም፡፡",
      "21": "ስለዚህ ርኩሰትንና የክፋትንም ብዛት ሁሉ አስወግዳችሁ፤ ያህቬህ(יהוה) በልባችሁ የተከለውንና ነፍሳችሁን ማዳን የሚችለውን ቃል በትሕትና ተቀበሉ፡፡",
      "22": "ቃሉን በሥራ ላይ የማያውለው ሰው፤",
      "23": "ቃሉን ሰምቶ በሥራ ላይ የማያውለው ሰው፤ የተፈጥሮ ፊቱን በመስተዋት እንደሚያይ ሰው ነው፤",
      "24": "ምክንያቱም ይህ ሰው ፊቱን በመስተዋት ካየ በኋላ ይሄዳል፤ እንዴት እደሆነም ወዲያውኑ ይረሳዋል፡፡",
      "25": "ነገር ግን ነፃ የሚያወጣውን ፍጹም ሕግ ተመልክቶ በእርሱ የሚጸና፤ እርሱንም ሰምቶ መርሳት ሳይሆን፤ በሥራ ላይ የሚያውለው ሰው በሥራው የተባረከ ነው፡፡",
      "26": "ምላሱን ሳይቆጣጠር ያህቬህ(יהוה)ን አመልካለሁ የሚል ሰው ራሱን ያታልላል፤ ሃይማኖቱም ከንቱ ነው፡፡",
      "27": "በያህቬህ(יהוה) አብ ፊት ነውር የሌለበትና ንጹህ እምነት “አባትና እናት የሞቱባቸውን ልጆች፤ እንዲሁም ባሎቻቸው የሞቱባቸውን ሴቶች በችግራቸው መርዳት፤ ራስንም ከዓለም ርኩሰት መጠበቅ ነው፡፡”"
    },

    "Chapter 2": {
      "1": "ወንድሞቼ ሆይ! በክብር ጌታ በያሹዋ መሺያ የምታምኑ ሆችናሁ፤ አንዱ ከሌላው ይበልጣል በማለት በሰው መካከል አድሎዎ አታድርጉ፡፡",
      "2": "ለምሳሌ ሁለት ሰዎች ወደ ምትሰበሰቡበት ቦታ ይመጣሉ፤ አንደኛው በጣቱ የወርቅ ቀለበት ያደረገና የሚያምር ጌጤኛ ልብስ የለበሰ ሀብታም ነው፤ ሌላው ያደፈ አሮጌ ልብስ የለበሰ ድኻ ነው፤",
      "3": "የሚያምር ጌጠኛ ልብስ የለበሰውን ሰው በማክበር “በዚህ በመልካሙ ቦታ ተቀመጥ” ትሉትላችሁ፡፡ ድኻውን ግን “አንተስ በዚያ ቁም፤ ወይም በእግሬ ስር ተቀመጥ” ትሉታላችሁ፤",
      "4": "ታድያ በዚህ ዓይነት በመካከላችሁ ልዩነት እንደምታደርጉና የአድልዎ ፍርድ እንደምትፈርዱ አይታያችሁምን?",
      "5": "የተወደዳችሁ ወንድሞቼ ሆይ! ስሙ፤ ያህቬህ(יהוה) በእምነት ሀብታሞች እንዲሆኑና ለሚወድዱት ተስፋ የሰጣቸውን መንግሥት እንዲወርሱ የዚህን ዓለም ድሆች አልመረጠንም?",
      "6": "እናንተ ግን ድሆችን ትንቃላችሁ፤ የሚጨቁኗችሁና ወደ ፍርድ ቤት የሚጎትቷችሁስ ሀብታሞች አያደሉምን?",
      "7": "የምትጠሩበትን ክቡር ስም የሚሰድቡስ እነርሱ አይደሉምን?",
      "8": "“ሰውን እንደራስህ አድርገህ ውደድ” ተብሎ የተፃፈውን የያህቬህ(יהוה)ን መንግሥት ሕግ ብትፈጽሙ መልካም ታደርጋላችሁ፡፡",
      "9": "በሰዎች መካከል ልዩነት ብታደርጉ ግን ኃጢአት ትሠራላችሁ፤ ሕግን በመተላለፋችሁ ትወቀሳላችሁ፡፡",
      "10": "ሰው ከትእዛዞች አንዱን አፍርሶ የቀሩትን ሁሉ ቢፈጽም እንኳ ሁሉንም እንዳፈረሰ ይቆጠራል፡፡",
      "11": "ምክንያቱም “አታመንዝር” ያለው ጌታ፤ እንዲሁም “አትግደል” ብሎአል፤ ባታመነዝርም እንኳ ከገደልህ ሕግን አፍርሰሃል፡፡",
      "12": "ንግግራችሁም፤ ስራችሁም በነጻነት ሕግ የሚፈረድባችሁ መሆናችሁን በማሰብ ይሁን፡፡",
      "13": "ምክንያቱም የያህቬህ(יהוה) ፍርድ ምሕረት ለማያድረግ ሰው ምህረት አያደርግም፤ ሆኖም ምሕረት ፍርድን ያሸንፋል፡፡",
      "14": "ወንድሞቼ ሆይ! ሰው እምነት አለኝ ቢል፤ ነገር ግን እምነቱን በመልካም ሥራ ባይገልጥ ምን ይጠቅመዋል? እምነቱስ ሊያድነው ይችላልን?",
      "15": "ለምሳሌ የሚለበሱትና የሚመገቡት የሌላቸው ወንድሞችና እኅቶች ቢኖሩ፤",
      "16": "እናንተ ለኑሮአቸው የሚያስፈልጋቸአውን ነገር ሳትሰጡአቸው “በሰላም ሂዱ! ይሙቃችሁ! ጥገቡ!” ብትሉአቸው ምን ይጠቅማል?",
      "17": "ከመልካም ስራ የተለየ እምነት የሞተ ነው፡፡",
      "18": "ነገር ግን “አንተ እምነት አለኝ ብለህ ብትመካ፤ እኔም መልካም ሥራ አለኝ” የሚል ቢኖር፤ “እምነትህን ከሥራ ለይተህ አሳየኝ፤ እኔም በሥራዬ እምነቴን አሳይሃለሁ” እለዋለሁ፡፡",
      "19": "አንተ “አንድያህቬህ(יהוה) አለ ብለህ ታምናለህ፤” ይህም መልካም ነው፤ ማመንማ አጋንንትም ያምናሉ፤ በፍርሃት ይንቀጠቀጣሉ፡፡",
      "20": "አንተ ሞኝ! ከሥራ የተለየ እምነት ፍሬቢስ መሆኑን ታያለህን?",
      "21": "አባታችን አብርሃም ልጁን ይስሃቅን በመሠዊያው ላይ ለያህቬህ(יהוה) መሥዋዕት እንዲሆን ባቀረበው ጊዜ፤ በሥራ አልጸደቀምን?",
      "22": "ስለዚህ እምነቱ ከሥራው ጋር አብሮ እንደነበርና እምነቱም በሥራው ፍጹም እንደሆነ ታያለህን?",
      "23": "በመጽሐፍም” አብርሃም ያህቬህ(יהוה)ን አመነ፤ እምነቱም ጽድቅ ሆኖ ተቆጠረለት” የተባለው ቃል ተፈጸመ፤ በዚህ ሁኔታ አብርሃም የያህቬህ(יהוה) ወዳጅ ተባለ፡፡",
      "24": "እንግዲህ ሰው የሚጸድቀው በእምነት ብቻ ሳይሆን በሥራም ጭምር መሆኑን ታያለህ፡፡",
      "25": "አመንዝራይቱ ረዓብ የእስራኤልን መልእክተኞች በቤትዋ በተቀበለችበት ጊዜና በሌላም መንገድ እንዲሄዱ ባደረገቻቸው ጊዜ እርስዋስ በሥራዋ ጸድቃ የለምን?",
      "26": "ከነፍስ የተለየ ስጋ የሞተ ነው፤ እንዲሁም ከሥራ የተለየ እምነት የሞተ ነው፡፡"
    },

    "Chapter 3": {
      "1": "ወንድሞቼ ሁይ! እኛ አስተማሪዎች የሆንን የባሰ ፍርድ እንደምንቀበል ታውቃላችሁና ከእናንተ ብዙዎቹ አስተማሪዎች አይሁኑ፡፡",
      "2": "ምክንያቱም እኛ ሁላችንም ብዙ ጊዜ እንሳሳታለን፤ በንግግሩ የማይሳሳት፤ እርሱ ሰውነቱን መቆጣጠር የሚችል ፍጹም ሰው ነው፡፡",
      "3": "ፈረስ እንዲታዘዝልን በአፉ ውስጥ ልጓም እናገባለን፤ ፈረሱንም ወደምንፈልገው ቦታ እንመራዋለን፡፡",
      "4": "መርከብ ምንም ትልቅ ቢሆንና በትልቅ ነፋስም የሚገፋ ቢሆን፤ የመርከቡ ነጂ በትንሽ መሪ ወደ ፈለገው ቦታ ይነዳዋል፡፡",
      "5": "እንዲሁም ምላስ ትንሽ የአካል ክፍል ስትሆን በታላላቅ ነገሮች ትመካለች፤ ትልቅ ጫካ የሚቃጠለው በትንሽ እሳት ነው፡፡",
      "6": "ምላስም እንደ እሳት ናት፤ ምላስ በአካል ክፍሎቻችን መካከል የምትገኝ ክፉ ዓለም ናት፤ ሥጋችንንም ሁሉ ታረክሳለች፤ እንደ ገሃነም እሳት ሰውነታችንን ሁሉ ታቃጥላለች፡፡",
      "7": "የምድር አውሬዎችንና ወፎች በመሬት የሚሳቡና በበረሓ የሚንቀሳቀሱ ፍጥረቶች ሁሉ በሰው ሊገሩ ይችላሉ፤ ደግሞም ተገርተዋል፡፡",
      "8": "ነገር ግን ምላስን ሊገራ የሚችል ማንም የለም፤ የሚገድል መርዝ የሞላባትና ዕረፍት የሌላት ክፉ ነገር ናት፡፡",
      "9": "በእርስዋ አባታችንን ያህቬህ(יהוה)ን እናመሰግናለን፤ እንዲሁም በእርሱዎ በያህቬህ(יהוה) አምሳል የተፈጠሩትን ሰዎች እንረግማለን፡፡",
      "10": "ከአንድ አፍ ምስጋና እርግማኝ ይወጣሉ፤ ወንድሞቼ ሆይ! ይህ ሊሆን አይገባም፡፡",
      "11": "ከአንድ ምንጭ ጣፋጭ ውሃና መራራ ውሃ ሊወጣ ይችላልን?",
      "12": "ወንድሞቼ ሆይ! የበለስ ዛፍ የወይራ ፍሬ ሊያፈራ ይችላልን ወይስ የወይን ተክል የበለስ ፍሬ ሊያፈራ ይችላልን? እንዲሁም ከመራራ ውሃ ጣፋጭ ውሃ ሊገኝ ይችላልን?",
      "13": "ከእናንተ መካከል ጥበበኛና አስተዋይ ሰው ማንነው? በጥበብና በትሕትና የፈጸመውን ሥራ በመልካም አኗኗር ያሳይ፡፡",
      "14": "ነገር ግን መራራ ቅንአትና ራስ ወዳድነት በልባችሁ ቢኖር አትታበዩ፤ በእውነትም ላይ አትዋሹ፡፡",
      "15": "ምክንያቱም እንዲህ ዐይነቱ ጥበብ የሚገኘው ከዓለም፤ ከስጋ፤ ከሰይጣን ነው እንጂ ከያህቬህ(יהוה) አይደለም፡፡",
      "16": "ቅንአትና ራስ ወዳድነት ባሉበት ስፍራ፤ ሁከትና ክፉ ሥራ ሁሉ ይኖራል፡፡",
      "17": "ነገር ግን ከያህቬህ(יהוה) የሚገኘው ጥበብ በመጀመሪያ ንጹህ ነው፤ ቀጥሎም ሰላም ወዳድ፤ ደግ፤ ታዛዥ፤ ምሕረት አድራጊ፤ ጥሩ ፍሬ የሞላበት፤ አድልዎና ግብዝነት የሌለበት ነው፡፡",
      "18": "ሰላም ወዳድ ሰዎች ሰላምን ዘርተው የጽድቅን ፍሬ የሰበስባሉ፡፡"
    },
    "Chapter 4": {
      "1": "በእናንተ መካከል ያለው ጦርነትና ጠብ ከየት የመጣ ነው? በሰውነታችሁ ውስጥ ከሚዋጋው ሥጋዊ ምኞታችሁ አይደለምን?",
      "2": "የምትፈልጉትን ነገር ማግኘት ሲያቅታችሁ ሰውን ትገድላላችሁ፤ በብርቱ ተመኝታችሁ ማግኘት ሲያቅታችሁ ትጣላለችሁ፤ ትጋደላላችሁ፡፡ ሰለማትጸልዩ የምትፈርጉትን ነገር አታገኙም፡፡",
      "3": "ብትጸልዩም፤ የጸሎታችሁን መልስ የማታገኙት፤ የለመናችሁትን ነገር በሥጋዊ ደስታ ላይ ለማዋል በክፉ አሳብ ስለምትጸልዩ ነው፡፡",
      "4": "እናንተ ከዳተኞች! ዓለምን የሚወድ የያህቬህ(יהוה) ጠላት መሆኑን አታውቁምን? እንግዲህ ዓለምን የሚወድ የያህቬህ(יהוה) ጠላት መሆኑ ነው፡፡",
      "5": "ደግሞስ መጽሐፍ “ያህቬህ(יהוה) በውስጣቸው ያሳደረው መንፈስ ለእርሱ ብቻ እንድንሆን በብርቱ ይመኛል” ያለው በከንቱ ነውን?",
      "6": "ሆኖም መጽሃፍ “ያህቬህ(יהוה) ትዕቢተኞችን ይቃወማል፤ ለትሑቶች ግን ጸጋን ይሰጣል” ስለሚል፤ ያህቬህ(יהוה) የሚሰጠው ጸጋ ከሁሉም ይበልጣል፡፡",
      "7": "ስለዚህ ለያህቬህ(יהוה) ተገዙ፤ ዲያብሎስን ግን ተቃወሙት፤ ከእናንተም ይሸሻል፡፡",
      "8": "ወደ ያህቬህ(יהוה) ቅረቡ፤ እርሱም ወደ እናንተ ይቀርባል፤ እናንተ ኃጢአተኞች እጆቻችሁን አጽዱ፤ እናንተ ወላዋዮች ልባችሁን አጥሩ፡፡",
      "9": "ተጨነቁ፤ እዘኑ፤ አልቅሱ፤ ሳቃችሁ ወደ ልቅሶ፤ ደስታችሁ ወደ ሐዘን ይለወጥ፡፡",
      "10": "በጌታ ፊት ራሳችሁን ዝቅ አድርጉ፤ እርሱም ከፍ ያደርጋችኋል፡፡",
      "11": "ወንድሞቼ ሁይ እርስ በእርሳችሁ አትተማሙ፤ ሰውን የሚያማ ወይም በሰው ላይ የሚፈርድ ሕግን ያማል፤ በሕግም ላይ ብትፈርድ፤ ፈራጅ መሆንህ ነው እንጂ ሕግን ፈጻሚ አይደለህም፡፡",
      "12": "ሕግን የሚሰጥና የሚፈርድ እንድ ያህቬህ(יהוה) ብቻ ነው፤ ሊያድንም ሊያጠፋም የሚችል እርሱ ብቻ ነው፤ ታድያ በሰው ላይ የምትፈርድ አንተ ማን ነህ?",
      "13": "እናንተ “ዛሬ ወይም ነገ ወደ ሌላ አገር ሄደን እዚያ አንድ ዓመት እንቀመጣለን፤ ነግደንም እናተርፋለን” የምትሉ ተጠንቀቁ፡፡",
      "14": "ምክንያቱም ነገ የሚሆነውን አታውቁም፤ ሕይወታችሁ ምንድን ነው? ለአንድ አፍታ ታይቶ በኋላ እንደሚጠፋ እንፋሎት ናችሁ እኮ፡፡",
      "15": "ይልቁንስ እናንተ ማለት የሚገባችሁ “ያህቬህ(יהוה)  ቢፈቅድና ብንኖር ይህን ወይም ያን እናደርጋለን” ነው፡፡",
      "16": "እናንተ ግን ይሁን በማለት ፈንታ በትዕቢታችሁ ትመካላችሁ፤ እንዲህ ያለው ትምክህት ሁሉ ክፉ ነው፡፡",
      "17": "እንግዲህ መልካም ነገር ማድረግን እያወቀ የማያደርግ ሰው፡- አለማድረጉ ኃጢአት ይሆንበታል፡፡"
    },

    "Chapter 5": {
      "1": "እሁን ደግሞ እናንተ ሀብታሞች! ኑ አድምጡ፤ አሰቃቂ መከራ ስለሚመጣባችሁ እየጮኻችሁ አልቅሱ፡፡",
      "2": "ሀብታችሁ ሁሉ በስብሶ ተበላሽቶአል፤ ልብሳችሁንም ብል በልቶታል፡፡",
      "3": "ወርቃችሁና ብራችሁ ዝጓል፤ ዝገቱም ምስክር ይሆንባችኋል፤ ሥጋችሁንም እንደ እሳት ይበላዋል፤ ለእነዚህ የመጨረሻ ቀኖች ብዙ ሀብት አከማችታችኋል፡፡",
      "4": "ይሁን እንጂ በእርሻችሁ ሲያጭዱ ለዋሉት ሠራተኞች ዋጋቸውን ስላልከፈላችሁ እነሆ የተቃውሞ ጩኸታቸው ይሰማል የመከር ሰብሳቢዎቻችሁንም ጩኸት ኃያሉ ያህቬህ(יהוה) ሰምቶአል፡፡",
      "5": "በምቾትና በደስታ በመኖር ሰውነታችሁን ለእርድ እንደተዛጀ ሰንጋ አወፍራችኋል፡፡",
      "6": "ጻድቁን በሐሰት ፈረዳችሁበት፤ ገደላችሁትም፤ እርሱ አይቃወማችሁም፡፡",
      "7": "ወንድሞቼ ሆይ! እንግዲህ የጌታን መምጣት በትዕግሥት ጠብቁ፤ ገበሬ የመጀመሪያውንና የኋለኛውን ዝናብ እስከሚያገኝ እየታገሰ መልካሙን የመሬት ፍሬ ይጠባበቃል፡፡",
      "8": "እናንተም እንዲሁ ታገሱ፤ የጌታ መምጫ ጊዜ ስለ ተቃረበ በተስፋ ጽኑ፡፡",
      "9": "ወንድሞቼ ሆይ! በእናንተ ላይ እንዳይፈረድባቸሁ እርስ በርሳችሁ አትጫቃጨቁ፤ እነሆ ፈራጁ የሚመጣበት ጊዜ ደርሶአል፡፡",
      "10": "ወንድሞቼ ሆይ! በጌታ ስም የተናገሩት ነብያት መከራን በትዕግሥት በመቀበል ምሳሌ መሆናቸውን እወቁ፡፡",
      "11": "ደግሞም በትዕግሥት የጸኑትን “የተባረኩ ናቸው” እንላቸዋለን፤ ኢዮብ እንዴት እንደታገሰ ሰምታችኋል፡፡ ያህቬህ(יהוה)ም በመጨረሻ ያደረገለትን መልካም ነገር አይታችኋል፤ በዚህም ያህቬህ(יהוה) መሐሪና ርኀሩኅ መሆኑን ተመልክታችኋል፡፡",
      "12": "ወንድሞቼ ሆይ! ከሁሉ በፊት በሰማይ ወይም በምድር ወይም በሌላ በምንም ነገር አትማሉ፤ ንግግራችሁ አዎ ከሆነ በእውነት አዎ ይሁን፤ አይደለም ከሆነም በእውነት አይደለም ይሁን፤ እንዲህ ካልሆነ ግን ይፈረድባችኋል፡፡",
      "13": "ከእናንተ መካከል ችግር የደረሰበት ሰው ቢኖር ይጸልይ፤ ደስ ያለው ሰውም ቢኖር ያህቬህ(יהוה)ን በማመስገን ይዘምር፡፡",
      "14": "ከእናንተ መካከል የታመመ ሰው ቢኖር የቤተ ክርስቲያን ሽማግሌዎችን ወደ እርሱ ይጥራ፤ እነርሱም በሽተኛውን በጌታ ስም ዘይት ቀብተው ይጸልዩለት፡፡",
      "15": "እንዲህ አይነቱ በእምነት የተመሠረተ ጸሎት በሽተኛውን ያድነዋል፤ ጌታም ከበሽታው ይፈውሰዋል፤ የሠራው ኃጢያትም ቢኖር ይቅር ይባልለታል፡፡",
      "16": "ስለዚህ እንድትፈወሱ ኃጢአያታችሁን እርስ በእርሳችሁ ተናዘዙ፤ እየአንዳንዱ ለሌላው ይጸልይ፤ የጻድቅ ሰው ጸሎት ብዙ ውጤት የሚያስገኝ ታላቅ ኀይል አለው፤",
      "17": "ኤልያስ እንደ እኛ ሰው ነበረ፤ ነገር ግን ዝናም እንዳይዘንም በጸለየ ጊዜ ሦስት አመት ተኩል በምድር ላይ ምንም ዝናም አልዘነመም፡፡",
      "18": "እንደገና በጸለየም ጊዜ ሰማይ ዝናም ሰጠ፤ ምድርም እንደገና ፍሬ ሰጠች፡፡",
      "19": "ወንድሞቼ ሆይ! ከእናንተ አንዱ ከእውነት መንገድ ቢወጣና ሌላው ወደ እውነት መንድድ ቢመልሰው፤",
      "20": "ኀጢያተኛውን ከተሳሳተበት መንገድ የሚመልስ የኃጢአተኛውን ነፍስ ከሞት እንደሚያድንና የብዙ ኃጢአቱንም ይቅርታ እንደሚያስገኝለት ይወቅ፡፡"
    }
  }
}
