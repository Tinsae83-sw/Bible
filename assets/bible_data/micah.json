{
  "micah": {
    "Chapter 1": {
      "1": "ኢዮአታም፤ አካዝና ሕዝቅያስ በተከታታይ በይሁዳ በነገሡበት ዘመን ያህዌ የሞሬሼት ተወላጅ ለሆነው ለሚክያስ ስለ ሰማርያና ስለ ኢየሩሳሌም የገለጠለት ቃል ይህ ነው፡፡",
      "2": "እናንተ አሕዛብ ይህን ስሙ፤ በምድር ላይ የምትኖሩ ሁሉ ይህን አድምጡ፤ ልዑል ያህዌ በእናንተ ላይ ይመሰክራል በተቀደሰ መቅደሱ ሆኖ ስለእናንተ ይናገራል፡፡",
      "3": "እነሆ! ያህዌ ከተቀደሰ መኖሪያው ይመጣል፤ ወርዶም በተራራዎች ራስ ላይ ይረማመዳል፡፡",
      "4": "በዚያን ጊዜ ሰም በእሳት እንደሚቀልጥ፤ ተራራዎች በእግሩ ሥር ይቀልጣሉ፤ ከኮረብታ ወደ ሸለቆ እንደሚፈስስም ውሃ ይሆናሉ፡፡",
      "5": "ይህ ሁሉ የሚሆነው የእስራኤል ሕዝብ ኃጢአት በመሥራት ያህዌን ስላሳዘኑ ነው፤ የእስራኤል ሕዝብ እንዲያምፁ ምክንያት የሆነው ማንነው? ዋና ከተማዋ ሰማርያ አይደለችምን? የይሁዳስ ሕዝብ ጣዖት በማምለክ ኃጢአት እንዲሠሩ ያደረገ ማን ነው? ኢየሩሳሌም አይደለችምን?",
      "6": "ስለዚህ ያህዌ እንዲህ ይላል፤ “ሰማርያን በሜዳ ላይ እንደሚታይ የቤት ፍራሽ ክምር አደርጋለሁ፤ የወይን መትከያ ቦታ ትሆናለች፤ የከተማይቱንም ፍራሽ ወደ ሸለቆ አፈስሰዋለሁ፤ መሠረቶችዋንም እገልጣለሁ፡፡",
      "7": "ምስሎችዋ ሁሉ ተሰባብረው ይወድቃሉ፤ ለመቅደስዋ አመንዝራዎች የቀረቡ ስጦታዎች ሁሉ በእሳት ይቃጠላሉ፤ ጣዖቶችዋም ሁሉ ተንኮታኩተው የፍርስራሽ ክምር ይሆናሉ፤ ሰማርያ እነዚህን ምስሎች የሰበሰበቻቸው የዝሙት ዋጋ መቀበያ ለማድረግ ነበር፤ አሁንም ጠላቶች ቃጠራርገው በመውሰድ እንደገና የዝሙት ዋጋ መቀበያ ያደርጉአቸዋል፡፡”",
      "8": "ከዚህ በኋላ ሚክያስ እንዲህ አለ፤ “በዚህ ምክንያት ‹ዋይ!ዋይ! እያልሁ አለቅሳለሁ፤ ሐዘኔንም ለመግለጥ ራቁቴንና ባዶ እግሬን እሄዳለሁ፤ እንደ ቀበሮ እጮኻለሁ፤ እንደ ሰጎንም የዋይታ ድምፅ አሰማለሁ፡፡",
      "9": "የሰማርያ ቁስል ሊፈወስ የሚችል አይደለም፤ ይህም ሥቃይ በይሁዳ ላይ ይደርሳል፤ ሕዝቤ በሚሰበሰበት በኢየሩሳሌም አደባባይም ይዛመታል፡፡",
      "10": "በጋት ላሉት ጠላቶቻችን የደረሰብንን መከራ አትንገሩአቸው፤ በዚያም ፈጽሞ አታልቅሱ፤ በቤት ዖፍራ በሚገኙት ወገኖቻችን መካከል ግን በትቢያ ላይ እየተንከባለላችሁ አልቅሱ፡፡",
      "11": "እናንተ የሻፊር ሕዝቦች ራቁታችሁን ሆናችሁ በሚያሳፍር ሁኔታ ሽሹ! የጻእናን ነዋሪዎች ከከተማው ለመውጣት አይደፍሩም፤ ቤት ኤጼል ራስዋ የለቅሶ ቦታ ስለሆነች ለእናንተ መጠጊያ ልትሆን አትችልም፡፡",
      "12": "ያህዌ ጥፋትን በኢየሩሳሌም ላይ እያመጣ ሳለ፤ የማሮት ሕዝብ ‹መልካም ነገር ይመጣልናል› ብለው እንዴት ተስፋ ያደርጋሉ?",
      "13": "እናንተ የላኪሽ ነዋሪዎች ሠረገላ የሚስቡ ፈረሶችን አዘጋጁ፤ የእስራኤል ኃጢአት አስቀድሞ በእናንተ ዘንድ ተገኝቶአል፤ ስለዚህ ኢየሩሳሌም በደል እንድትፈጽም ምክንያት የሆናችሁ እናንተ ናችሁ፡፡",
      "14": "የይሁዳ ሕዝብ ሆይ! እናንተ እንግዲህ የሞሬሼት ጋትን ከተማ ተሰናበቱ፤ የአክዚብም ሕዝብ የእስራኤልን ነገሥታት ያታልላሉ፡፡",
      "15": "የማሬሻ ሕዝብ ሆይ! ያህዌ ለጠላት አሳልፎ ይሰጣችኋል፤ ወራሪ ጠላትም ምድራችሁን ይወስዳል፤ የተከበሩ የእስራኤል መሪዎችም በዐዱላም ዋሻ ይሸሸጋሉ፡፡",
      "16": "እንንተ የይሁዳ ሕዝብ ሆይ! ልጆቻችሁ ተማርከው ስለሚወሰዱ፤ ስለነዚህ ስለምትወዱአቸው ልጆቻችሁ ሐዘን ጠጉራችሁን ተላጩ፤ ራሳችሁም እንደ ንስር ራስ ቡሃ ይሁን፡፡"
    },
    "Chapter 2": {
      "1": "ክፉ ሥራ ለመሥራት ለሚያቅዱና በመኝታቸው ሳሉ ተንኮል ለሚያውጠነጥኑ ወዮላቸው! ሌሊቱ ነግቶ ምቹ ጊዜ ሲያጋጥማቸው ዕቅዳቸውን በሥራ ላይ ያውሉታል፡፡",
      "2": "የእርሻ ቦታ ሲፈልጉ የሌላውን ቀምተው ያወስዳሉ፤ ቤትም ሲፈልጉ ነጥቀው ይወስዳሉ፤ የሰውን መብት ረግጠው ሀብቱን ይዘርፋሉ፡፡",
      "3": "ስለዚህ ያህቬህ(הוהי) እንዲህ ይላል፤ “እነሆ በእናንተ ላይ ብርቱ ጥፋትን አመጣለሁ፤ ከዚህም ልታመልጡ ፈጽሞ አትችሉም፤ በዚያን ጊዜ አሠቃቂ መከራ ስለሚደርስባችሁ በትዕቢት መመላለስ አትችሉም፡፡",
      "4": "ይህ ሁሉ በሚሆንበት ጊዜ ሰዎች ስለ እናንተ በምሳሌ እየተናገሩ ያፌዙባችኋል፤ በእናንተም ላይ ስለደረሰው መከራ እንዲህ እያሉ በመዘመር ይዘባበቱባችኋል፤ “እኛ ሁላችን ፈጽሞ ጠፍተናል፤ ያህቬህ(הוהי)ም ምድራችንን ወስዶብናል፤ ለዐመፀኞችም አከፋፍሎ ሰጥቶአቸዋል፡፡”",
      "5": "ምድሩ ተመልሶ ለያህቬህ(הוהי) ሕዝብ በሚሰጥበት ጊዜ እናንተ ምንም ድርሻ አይኖራችሁም፡፡",
      "6": "ትንቢት የሚናገሩ ሰዎች እንዲህ ይሉኛል፤ “በእኛ ላይ ትንቢት አትናገር ይህ ሁሉ ነገር ደርሶባችኋል እያልህ አትስበክ፤ ይህን የመሰለ ውደት ፈጽሞ አይደርስብንም፤",
      "7": "የእስራኤል ሕዝብ የተረገሙ ይመስልሃልን? ያህቬህ(הוהי) ትዕግሥት የሌለው ይመስልሃልን? እርሱ ይሀን የመሰለ ነገር ከቶ ያደርጋልን? መልካም ሥራ ለሚሠሩ ሁሉ ያህቬህ(הוהי) በጎ ነገር አያደርግላቸውምን?”",
      "8": "ያህቬህ(הוהי)ም እንዲህ ሲል ይመልስላቸዋል፤ “በሕዝቤ ላይ በጠላትነት ተነሥታችኋል፤ ምን ጦርነት የለም ብለው በመተማመን በመካከላችሁ የሚያልፉትን ሰላማዊ ሰዎች ገፈፋችሁ፤",
      "9": "በሕዝቤ መካከል ያሉትን ሴቶች ከመልካም ቤት ንብረታቸው አፈናቅላችሁ አሳደዳችሁ፤ ልጆቻቸውም በእኔ በረከትና ክብር ዘወትር እንዲለዩ አደረጋችሁ፤",
      "10": "ተነሡ፤ ሂዱ! ይህ ቦታ በኃጢአታችሁ ምክንያት ሰለረከሰና ስለጠፋ፤ ከእንግዲህ ወዲህ እዚህ በሰላም መኖር አትችሉም፡፡",
      "11": "“ይህ ሕዝብ የሚፈልገው ነቢይ ‹የወይን ጠጅና ሌላም የሚያሰክር መጠጥ ይጎርፍላችኋል› እያለ ሐሰት በመናገር የሚያታልለውን ነው፡፡",
      "12": "“እናንተ ከጥፋት የተረፋችሁ የእስራኤል ሕዝብ ሆይ! በጎች ከተሠማሩበት ተመልሰው ወደ በረት እንደሚገቡ፤ እኔ ሁላችሁንም በአንድነት እሰበስባችኋለሁ፤ የመሠማሪያ መስክ በበግ መንጋ የተሞላ እንደሚሆን የእናንተም ምድር በሕዝብ የተሞላች ትሆናለች፡፡”",
      "13": "ያህቬህ(הוהי) ሕዝቡን ከምርኮ ለማውጣት ሰፊ መንገድ ይከፍትላቸዋል፤ የከተማይቱንም በር ጥሰው በመውጣት በነፃነት ያልፋሉ፤ ራሱ ያህቬህ(הוהי) ንጉሣቸው ሆኖ ፊት ፊት ይመራቸዋል፡፡"
    },
    "Chapter 3": {
      "1": "እናንተ የእስራኤል ሕዝብ መሪዎች ይህን አድምጡ! ትክክለኛ ፍትሕን ማወቅ ይገባችሁ አልነበረምን?",
      "2": "እናንተ ግን መልካሙን ጠልታችሁ፤ ክፉውን ወደዳችሁ፤ ሕዝቤን በቁመናቸው ቆዳቸውን ገፈፋችሁ፤ ሥጋቸውንም ከአጥንታቸው ለያችሁ፤",
      "3": "የሕዝቤን ቆዳ ገፍፋችሁ ሥጋቸውን ቅርጥፍ አድርጋችሁ በላችሁ፤ አጥንታቸውንም ሰባብራችሁ በማሰሮ እንደሚቀቀል ሥጋ ቆራረጣችኋቸው፤",
      "4": "እናንተም ተጨንቃችሁ ወደ ያህቬህ(הוהי) የምትጮኹበት ጊዜ ይመጣል፤ ነገር እርሱ አይመልስላችሁም፤ ክፉ ሥራ ስለሠራችሁ ልመናችሁ አይሰማም፡፡",
      "5": "ያህቬህ(הוהי) ስለ ሐሰተኞች ነቢያት እንዲህ ይላል፤ “ጥቅም የሚያገኙበት ሲሆን ‹ሰላም ይወርድላችኋል› እያሉ ይሰብካሉ፤ ጥቅም በማያገኙበት ጊዜ ‹ጦርነት ይመጣባችኋል› እያሉ በማወጅ ሕዝቡን ያስታሉ፤",
      "6": "ስለዚህ ይህን በሚያደርጉ ነቢያት ቀኑ ይጨልምባቸዋል፤ ፀሐይም ጠልቆ ሌሊት ይሆንባቸዋል፤ ከእንግዲህ ወዲህ ራእይ አያዩም፤ ትንቢትም አይናገሩም፡፡",
      "7": "‹ራዕይ እናያለን፤ ትንቢት እንናገራለን› የሚሉ ሁሉ ስለማይሳካላቸው ይዋረዳሉ፤ ያህቬህ(הוהי)ም መልስ ስለማይሰጣችሁ ከማፈራቸው የተነሣ ራሳቸውን በእጃቸው ሸፍነው ይሄዳሉ፡፡”",
      "8": "እኔን ግን የህቬህ በመንፈሱና በኀይሉ ሞልቶኛል፤ የእራኤል ሕዝብ በደላቸውና ኀጢአታቸው ምን ያህል እንደሆን አስታውቃቸው ዘንድ በትክክል የመፍረድን ችሎታና ድፍረትን ሰጥቶኛል፡፡",
      "9": "እናንተ ፍትሕን የምትጠሉ፤ እውነትን ወደ ሐሰት የምትለውጡ የእስራኤል መሪዎች ይህን አድምጡ፤",
      "10": "እናንተ የያህቬህ(הוהי)ን ከተማ ኢየሩሳሌምን የምትገነቡት በደምና በዐመፅ ነው፡፡",
      "11": "የከተማይቱም ሹማምንት የሚፈርዱት በጉቦ ነው፤ ካህናቱ ያለ ዋጋ አያስተምሩም፤ ነቢያቱም ያለ ገንዘብ ትንቢት አይናገሩም፤ ይህም ሁሉ ሆኖ “ያህቬህ(הוהי) ከእኛ ጋር ስለሆነ ምንም ዐይነት ክፉ ነገር አይመጣብንም” በማለት በያህቬህ(הוהי) ይመካሉ፡፡",
      "12": "ስለዚህ በእናንተ ምክንያ ኢየሩሳሌም እንደ ማሳ ትታረሳለች፤ የፍርስራሽ ክምርም ትሆናለች፤ ቤተ መቅደሱም የጠሠራበት ውድማ ይሆናል፡፡"
    },
    "Chapter 4": {
      "1": "የዘመኑ ፍጻሜ ሲደርስ፤ የያህቬህ(הוהי) ቤተ መቅደስ የተሠራበት ተራራ ከሌሎች ተራራዎች ሁሉ በልጦ ይታያል፤ ከኮረብቶችም ሁሉ እጅግ ከፍ ይላል፤ የብዙ መንግሥታት ሕዝቦች ወደ እርሱ ይጎርፋሉ፤",
      "2": "ስለዚህ ብዙ ሕዝቦች እንዲህ ይላሉ፤ “ሕግ ከጽዮን፤ የያህቬህ(הוהי)ም ቃል ከኢየሩሳሌም ስለሚገኝ፤ ኑ፤ ወደ ያህቬህ(הוהי) ተራራ እንውጣ፤ ወደ ያዕቆብ አምላክ ቤተ መቅደስም እንሂድ፤ ስርሱ ፈቃዱን እንድናደርግ ያስተምረናል፤ እኛም በእርሱ መንገድ እንሄዳለን፡፡”",
      "3": "እርሱ በሕዝቦች መካከል ይፈርዳል፤ በሩቅና በቅርብ ባሉ በታላላቅ መንግሥታት መካከል ያለውን አለመግባባት ያስወግዳል፡፡ ስለሆነም ሰይፋቸውን ወደ ማረሻ፤ ጦራቸውንም ወደ ማጭድ ይለውጣሉ፤ መንግሥት በመንግሥት ላይ ጦርነት አያነሣም፤ ከዚያ በኋላም የጦር ትምህርት የሚማር አይኖርም፡፡",
      "4": "እያንዳንዱ ሰው በተከለው ወይንና በለስ ጥላ ሥር በሰላም ይኖራል፤ የሚያስፈራው ነገር አይኖርም፤ የሠራዊት ጌታ ያህቬህ(הוהי) ይህን ተናግሮአል፡፡",
      "5": "አሕዛብ ሁሉ እያንዳንዳቸው ጣዖቶቻቸውን ያመልካሉ፤ እኛ ግን አምላካችንን ያህቬህ(הוהי)ን ለዘላለም እናመልካለን፡፡",
      "6": "ያህቬህ(הוהי) እንዲህ ይላል፤ “እኔ ስለቀጣኋቸው ተሰድደው ብዙ መከራና ሥቃይ የደረሰባቸውን ሕዝቤን የምሰበስብበት ጊዜ ይመጣል፡፡",
      "7": "በመከራ ካነከሱት መካከል ጥቂቶች እንዲተርፉ አደርጋለሁ፤ ተጥለው የነበሩትንም ብርቱ ሕዝብ አደርጋቸዋለሁ፤ እኔም በጽዮን ተራራ ላይ ከዚያን ጊዜ ጀምሮ እስከ ዘላለም በእነርሱ ላይ አነግሣለሁ፡፡”",
      "8": "የያህቬህ(הוהי) ሕዝብ መጠበቂያ የሆንሽ አንቺ ኢየሩሳሌም ሆይ! የቀድሞ ምንግሥትሽ ግዛት ሁሉ ይመለስልሻል፡፡",
      "9": "እንደዚህ በመጮኽ የምታለቅሺውና ምጥ እንደያዛት ሴት ይመትጨነቂው ለምንድን ነው? ንጉሥ ስለሌለሽ ነውን? ወይስ አማካሪዎችሽ ሁሉ ስለ ጠፉ ነውን?",
      "10": "የኢየሩሳሌም ሕዝብ ሆይ! ምጥ እንደያዛት ሴት እየጮኻችሁ ተንፈራፈሩ፤ ምክንያቱም ከከተማ ተባርራችሁ በሜዳ ላይ ትጣላላችሁ፤ ወደ ባቢሎን ለመሄድ ትገደዳላችሁ፤ ይሁን እንጂ በዚያ ያህቬህ(הוהי) ያድናችኋል፤ ከጠላቶቻችሁም እጅ ይታደጋችኋል፡፡",
      "11": "“ኢየሩሳሌም ትደምሰስ! በመፈራረስዋም ደስ ይበለን!” በማለት ብዙ መንግሥታት በእናንተ ላይ አደጋ ለመጣል ተሰብስበዋል፡፡",
      "12": "እነዚህ መንግሥታት ግን የያህቬህ(הוהי)ን ዕቅድ አላወቁም፤ የሚወቃ የእህል ነዶ በአውድማ ላይ እንደሚሰበሰብ ያህቬህ(הוהי) እነርሱን የሰበሰባቸው ለቅጣት መሁኑን አልተገነዘቡም፡፡",
      "13": "ያህቬህ(הוהי) እንዲህ ይላል፤ “እናንተ የኢየሩሳሌም ሕዝብ ሆይ! ሂዱና ጠላቶቻችሁን እንደ እህል አበራዩ፤ ቀንዱ ብረት፤ ሰኮናው ነሐስ እንደሆነ በሬ ብርቱ አደርጋችኋለሁ፤ ብዙ መንግሥታትን ትደመስሳላችሁ፤ በግፍ የቀማችሁትን ሀብትና ንብረት ሁሉ የዓለም ሁሉ ጌታ ለሆንሁት ለእኔ አምጥታችሁ ታቀርባላችሁ፡፡”"
    },
    "Chapter 5": {
      "1": "እናንተ የኢየሩሳሌም ሕዝብ ሆይ እነሆ በጠላት ስለተከበብን፤ የእስራኤል መሪም ጉንጩን በበትር ሊመታ ስለሆነ፤ ሠራዊታችሁን በአንድነት አሰልፉ፡፡",
      "2": "ያህቬህ(הוהי) እንዲህ ይላል፤ “አንቺ በኤፍራታ ምድር የምትገኚ ቤተልሔም ሆይ! ምንም እንኳ አንቺ ከይሁዳ ከተሞች ያነስሽ ብትሆኚም፤ አወጣቱ ከጥንት ዘመናት በፊት የሆነ የእስራኤል መሪ የሚሆን መስፍን ከአንቺ ይወጣልኛል፡፡”",
      "3": "ስለዚህ እናቱ እርሱን እስከምትወልድበት ጊዜ ድረስ፤ ያህቬህ(הוהי) ሕዝቡን ለጠላት አሳልፎ ይሰጣቸዋል፤ ከዚህ በኋላ በስደት ላይ የነበሩት ወንድሞቹ ተመልሰው ከወገኖቻቸው ጋር ይቀላቀላሉ፡፡",
      "4": "እርሱ በሚመጣበት ጊዜ ከያህቬህ(הוהי) በሚያገኘው ብርታትና ግርማ ባለው በአምላኩ በያህቬህ(הוהי) ስም ሕዝቡን ያስተዳድራል፤ ታላቅነቱ እስከ ምድር ዳርቻ ስለሚታወቅ፤ ወገኖቹ ያለ ሥጋት ይኖራሉ፤",
      "5": "እርሱም ሰላማቸው ይሆናል፡፡",
      "6": "በሠራዊታቸው ኀይል አሦርን ድል ነሥተው ይይዛሉ፤ የናምሩድ ግዛት የነበረችውንም ምድር በሮችዋን ሰባብረው ይገቡባታል፤ አሦራውያን አገራችንን በሚወርቱበትና የጠቀደሰ ምድራችንን በሚረግጡበት ጊዜ እርሱ ከእጃቸው ያድነናል፡፡",
      "7": "ከመከራ የተረፉትም የእስራኤል ሕዝብ በብዙ አሕዛብ መካከል ያህቬህ(הוהי) እንደሚልከው የሚያረካ ጠልና ሣር ቅጠሉን እንደሚያለመልም ካፊያ ይሆናሉ፤ ተማምነው የሚጠባበቁት ሰውን ሳይሆን ያህቬህ(הוהי)ን ብቻ ይሆናል፡፡",
      "8": "እነዚህ ከመከራ የተረፉት የእስራኤል ሕዝብ በብዙ አሕዛብ መንግሥታት መካከል ሲኖሩ፤ በዱር አራዊት መካከል እያደነ እንሚኖር አንበሳ ይሆናሉ፤ እንዲሁም ምንም የማምለጥ ተስፋ ሳይኖራቸው በበጎች መንጋ መካከል በድንገት ገብቶ በመስበር ቦጫጭቆ እንደሚበላ የአንበሳ ደቦል ይሆናሉ፡፡",
      "9": "እስራኤል በብርቱ ኀይሉ ጠላቶቹን አሸንፎ ያጠፋቸዋል፡፡",
      "10": "ያህቬህ(הוהי) እንዲህ ይላል፤ “በዚያን ጊዜ ፈረሶቻችሁን ሁሉ አጠፋለሁ፤ ሠረገላዎቻችሁንም ሁሉ እሰባብራለሁ፡፡",
      "11": "በምድራችሁ የሚገኙትን ከተሞች አጠፋለሁ፤ ምሽጎቻችሁንም ሁሉ አፈራርሳለሁ፤",
      "12": "የጥንቆላ መተታችሁን አጠፋለሁ፤ አስማተኞችም ከእንግዲህ ወዲህ በመካከላችሁ አይገኙም፤",
      "13": "ጣዖቶቻችሁ ገና የአምልኮ መፈጸሚያ ዐምዶቻችሁን ከመካከላችሁ አጠፋለሁ፤ የእጆቻችሁ ሥራ ለሆኑ ጣዖቶች ከእንግዲህ ወዲህ አትሰግዱም፡፡",
      "14": "የአሼራን ምስል ከምድራችሁ አነቃቅላለሁ፤ ከተሞቻችሁንም እደመስሳለሁ፡፡",
      "15": "ለእኔ አልታዘዝም ያሉትን መንግሥታት ሁሉ በታላቅ ቁጣዬ እበቀላቸዋለሁ፡፡”"
    },
    "Chapter 6": {
      "1": "ያህቬህ(הוהי) የእስራኤልን ሕዝብ ላይ የተናገረውን ስሙ፤ ያህቬህ(הוהי) ሆይ! ተነሥ! በሕዘቤ ላይ ያለኝን ቅሬታ ግለጥ፤ ተራራዎችና ኮረብታዎች አንተ የምትለውን ይስሙ፡፡",
      "2": "እናንተ ተራራዎች ያህቬህ(הוהי) በሕዝቡ ላይ የሚያቀርበውን ወቀሳ ስሙ፤ እናንተም ጠንካራ የሆናችሁ የምድር መሠረቶች አድምጡ፤ ያህቬህ(הוהי) በሕዝቡ በእስራኤል የሚያቀርበው ተግሣጽና ወቀሳ አለው፡፡",
      "3": "ያህቬህ(הוהי) እንዲህ ይላል፤ “ሕዝቤ ሆይ! ምን አደረግሁህ? ሸክም የሆንሁብህስ እንዴት ነው? እስቲ መልስልኝ፤",
      "4": "ከግብጽ የባርነት አገዛዝ ነፃ አወጣሁህ፤ ሙሴን፤ አሮንንና ሚርያምን በፊትህ መሪ አድርጌ ሰጠሁህ፡፡",
      "5": "ሕዝቤ ሆይ! የሞአብ ንጉሥ ባላቅ ምን እንደመረከብህና የቢዖር ልጅ በለዓም ምን እንደመለሰለት አስታውስ፤ ከሺጢም ተነሥተህ ወደ ጌልጌላ በምትሄድበት ጊዜ በመንገድ ላይ የሆነውን ሁሉ አስታውስ፤ ይህን ሁሉ ብታስታውስ አንተን ለማዳን ያደረግሁትን ሁሉ ትገነዘባለህ፡፡”",
      "6": "ለልዑል ያህቬህ(הוהי) ለመስገድ በምመጣበት ጊዜ ምን ይዤ ልቅረብ? ለእርሱ የሚቃጠል መሥዋዕት ይሆኑ ዘንድ የተመረጡ ጥጆችን ይዤ ልምጣን?",
      "7": "በሺ የሚቆጠሩ አውራ በጎችን ወይም የዐሥር ሺ ወንዞችን ውሃ የሚያህል የወይራ ዘይት ባቀርብለት ይደሰት ይሆን? ስለ ኃጢአቴ ስርየት የበኩር ልጄን ልሠዋለትን?",
      "8": "አይደለም! ያህቬህ(הוהי) እኮ መልካሙ ነገር ምን እንደሆነ ነግሮኛል፤ እርሱ ከእኛ የሚፈልገው፡- ትክክል የሆነውን ነገር እንደናደርግ፤ ደግነት የጠሞላበትን ፍቅር እንድናሳይና ከአምላካችን ጋር በፍጹም ትሕትና እንድንራመድ ነው፡፡",
      "9": "ያህቬህ(הוהי)ን መፍራት ጥበብ ነው፤ እርሱ ከተማይቱን እንዲህ ይላል፤ “የቅጣትን በትር አስቡ፤ ያዘጋጀውም ማን እንደሆን አስታውሱ፤",
      "10": "ኃጢአተኞች ቤቶቻቸውን በሐሰት በማታለል በተገኘ ሀብት ሞልተዋቸዋል፤ እኔ በምጠላው በሐሰተኛ መስፈሪያ ይጠቀማሉ፤",
      "11": "ታዲያ በሐሰተኛ ሚዛንና መስፈሪያ የሚጠቀሙትን ሰዎች ይቅር ማለት እንዴት እችላለሁ?",
      "12": "በመካከላችሁ የሚገኙ ድኾችን ይበዘብዛሉ፤ ሁላችሁም ሐሰት ተናጋሪዎች ናችሁ፡፡",
      "13": "ስለዚህ በኃጢአታችሁ ምክንያት እናንተን ለማጥፋትና ለመደምሰስ ተነሥቻለሁ፡፡",
      "14": "ትበላላችሁ አትጠግቡም፤ ረሀቡም አይወገድላችሁም፤ ብዙ ነገር በማሸሽ ትሰበስባላችሁ፤ ነገር ግን አይጠራቀምላችሁም፤ ያጠራቀማችሁት ሀብት ቢኖርም በጦርነት አጠፋዋለሁ፡፡",
      "15": "እህል ትዘራላችሁ ሰብል ግን አትሰበስቡም፤ የወይን ፍሬ ትጨምቃላችሁ፤ የወይን ጠጅ ግን አትጠጡም፡፡",
      "16": "ይህ ሁሉ የሚደርስባችሁ፤ የንጉሥ ዖምሪንና የልጁን የንጉሥ አክአብን ቤት ክፉ ልማድና ሥራ ስለተከተላችሁ ነው፤ በእነርሱ ምክርም ስለተመራችሁ አጠፋችኋለሁ፤ የሰው ሁሉ መሳቂያ አደርጋችኋለሁ፤ በአሕዛብ መካከል የተናቃችሁ ትሆናላችሁ፡፡”"
    },
    "Chapter 7": {
      "1": "የወይንና የበለስ መከር ከተሰበሰበ በኋላ፤ ከወይን ሐረግና ከበለስ ዛፍ ላይ የሚመኘውን ማግኘት እንደማይችል የተራበ ሰው ስለሆንሁ ወዮልኝ፤",
      "2": "ያህቬህ(הוהי)ን የሚወድድ ደግ ሰው በምድር ላይ ፈጽሞ የለም፤ በሰዎች መካከል ቅን ሰው ጠፍቶአል፤ ሁሉም የሰው ደም ለማፍሰስ ያደባሉ፤ እያንዳንዱም የገዛ ወገኑን አጥምዶ ለመያዝ ይከታተለዋል፡፡",
      "3": "ክፉ ነገር ለማድረግ እጅግ ብልኀተኞች ናቸው፤ ገዥው እጅ መንሻ፤ ዳኛውም ጉቦ መቀበር ይፈልጋሉ፤ ሥልጣን ያለው አንድ ታላቅ ሰው ፍላጎቱን በገለጠ ጊዜ የእርሱን ምኞት ለመፈጸም ወዲያው በአንድነት ይመካከራሉ፡፡",
      "4": "እነርሱ መካከል እጅግ ጨዋና ታማኝ የተባለው ሰው፤ ከአሜከላና ከኩርንችት የማይሻል ነው፡፡",
      "5": "ጎረቤትህንም ሆነ ባልንጀራህን አትመን፤ አቅፈሃት ለምትተኛው ሚስትህ የምትናገረው ቃል ጥንቃቄ የተሞላበት ይሁን፡፡",
      "6": "በዚያን ዘመን ወንድ ልጅ አባቱን ይንቃል፤ ሴት ልጅ በእናትዋ ላይ፤ ምራትም በዐማትዋ ላይ በጠላትነት ይነሣሉ፤ የሰው ጠላቶቹ የገዛ ቤተ ሰዎቹ ይሆናሉ፡፡",
      "7": "እኔ ግን ያህቬህ(הוהי)ን እጠባበቃለሁ፤ የሚያድነኝን አምላክ ደጅ እጠናለሁ፤ እርሱም ይሰማኛል፡፡",
      "8": "ጠላቴ ሆይ! በእኔ መውደቅ ደስ አይበልህ፤ ምክንያቱም ብወድቅም እንኳ እንደገና እነሣለሁ፤ አሁን በጨለማ ውስጥ ብሆንም ያህቬህ(הוהי) ያበራልኛል፡፡",
      "9": "ያህቬህ(הוהי)ን በድየዋለሁ፤ ስለዚህም ቁጣውን መታገሥ ይገባኛል፤ በመጨረሻ ግን ያህቬህ(הוהי) ስለ እኔ ይሟገትልኛል፤ በእኔ ላይ ስለተፈጸመውም በደል ፍርድ ይሰጠኛል፤ ወደ ብርሃን ያወጣኛል፤ ማዳኑንም አያለሁ፤",
      "10": "ጠላቴም ይህን ሁሉ በማየት ያፍራል፤ “አምላክህ ያህቬህ(הוהי) የት አለ?” እያለ ሲዘብትብኝ የነበረ ጠላቴ ተዋርዶ በመንገድ ዳር እንዳለ ጭቃ ሲረገጥ ለማየት እበቃለሁ፡፡",
      "11": "እናንተ የኢየሩሳሌም ሕዝብ ሆይ! የከተማይቱ ቅጽሮች የሚሠሩበት ጊዜ ይመጣል፤ በዚያን ጊዜ ግዛታችሁ ይሰፋል፡፡",
      "12": "ሕዝቦቻችሁም ከሁሉ አቅጣጫ ወደ እናንተ ይመለሳሉ፤ ይኸውም በስተ ምሥራቅ ከአሦር፤ በስተደቡብ ከግብጽ ከኤፍራጥስ አካባቢ፤ ᥊ንዲሁም ከሩቅ ባሕሮችና ተራራዎች ይመጣሉ፡፡",
      "13": "ምድሪቱ ግን ከሚኖሩበት ሰዎች ክፋት የተነሣ ምድረ በዳ ትሆናለች፡፡",
      "14": "ያህቬህ(הוהי) ሆይ! አንተም የመረጥኸውን ሕዝብህን በሥልጣንህ ጠብቅ፤ ምንም እንኳ እነርሱ በምድረ በዳ ተበታትነው ቢኖሩም፤ በዙሪያቸው ያለው ምድር ለም ነው፤ ጥንት ያደርጉት እንደነበር በባሳንና በገለዓድ ይሠማሩ፡፡",
      "15": "ከግብጽ ምድር በወጣችሁ ጊዜ እንዳደረግሁት ተአምራትን አሳያችኋለሁ፡፡",
      "16": "የአሕዛብ መንግሥታት ሁሉ ይህን አይተው ያፍራሉ፤ ኀይላቸውም ከንቱ ስለሆነ አፋቸውን በእጃቸው ይይዛሉ፤ ጆሮአቸውንም ይደፍናሉ፤",
      "17": "እንደ እባብና እንደ ሌሎችም ተንቀሳቃሽ ፍጥረቶች በምድር ላይ እየጠሳቡ ትቢያ ይልሳሉ፤ በፍርሃትና በመንቀጥቀጥ ከምሽጎቻቸው ይወጣሉ፤ በታላቅ ፍርሃትም ወደ አምላካችን ወደ ያህቬህ(הוהי) ይመለሳሉ፤ አንተንም በመፍራት ይኖራሉ፡፡",
      "18": "ያህቬህ(הוהי) ሆይ! ኃጢአትን የሚደመስስና ከመከራ የተረፉትን ወገኖቹን በደል ይቅር የሚል አንተን የሚመስል አምላክ የለም፤ ዘላለማዊ ፍቅርህን ለእኛ ለማሳየት ስለምትደሰት ቁጣህ ብዙ ጊዜ አይቆይም፡፡",
      "19": "እንደገና ምሕረት ታደርግልናለህ፤ በእግርህ ሥር ኃጢአታችንን ረግጠህ ወደ ጥልቅ ባሕር ትጥለዋለህ፡፡",
      "20": "ለቀድሞ አባቶቻችን በገባኸው ቃል ኪዳን መሠረት የአብርሃምና የያዕቆብ ዘር ለሆኑት ሕዝብህ፤ ታማኝነትህንና ዘላለማዊ ፍቅርህን ታሳያለህ፡፡"
    }
  }
}
