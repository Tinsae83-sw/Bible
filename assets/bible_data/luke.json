{
  "luke": {
    "Chapter 1": {
      "1": "ክቡር ቴዎፍሎስ ሆይ በእኛ መካከል የተፈጸሙትን ነገሮች የሚገልጥ ታሪክ ከዚህ ቀደም ብዙዎች ጽፈዋል፡፡",
      "2": "ይህን መልእክት ለእኛ ያስተላለፉልን ከመጀመሪያው አንሥቶ የዐይን ምስክሮችና የምሥራቹ ቃል አገልጋዮች የነበሩት ናቸው፡፡",
      "3": "እንዲሁም እኔ ከመጀመሪያው አንሥቼ ሁሉን ነገር በጥንቃቄ ከመረመርሁ በኋላ ታሪኩን በቅደም ተከተል እጽፍልህ ዘንድ መልካም ሆኖ ታየኝ፡፡",
      "4": "ይህንንም ማድረጌ የተማርከውን ትምህርት እውነተኛነት በደምብ እንድትረዳ ብዬ ነው፡፡",
      "5": "ሄሮድስ በይሁዳ አገር ንጉሥ በሆነበት ዘመን ከአብያ የክህነት ክፍል የሆነ ዘካርያስ የሚባል ካህን ነበር፡፡ እርሱ ከአሮን ዘር የምትወለድ ኤልሳቤጥ የምትባል ሚስት ነበረችው፡፡",
      "6": "ሁለቱም በያህቬህ(יהוה) ፊት ጻድቃን ነበሩ፤ የጌታንም ትእዛዝና ሕግ ያለ ነቀፋ ይጠብቁ ነበር፡፡",
      "7": "ኤልሳቤጥ መኻን ስለሆነች ልጅ አልነበራቸውም፤ ደግሞ ሁለቱም በጣም አርጅተው ነበር፡፡",
      "8": "በዚያን ጊዜ የዘካርያስ የክህነት ሥራ ቡድን ለቤተ መቅደስ አገልግሎት ተረኛ ነበር፤ ስለዚሀ እርሱ በያህዌ ፊት የክህነቱን አገልግሎት በመፈጸም ላይ ነበር፡፡",
      "9": "እንደካህናት አሠራር ደንብ ወደ ያህቬህ(יהוה) ቤተ መቅደስ ገብቶ ዕጣን ለማጠን ዕጣ ደረሰው፡፡",
      "10": "በቤተ መቅደሱም ውስጥ እጣን በሚታጠንበት ጊዜ ሕዝቡ ሁሉ በውጪ ቆመው ይጸልዩ ነበር፡፡",
      "11": "የያህቬህ(יהוה) መልአክ ዕጣን በሚጤስበት መሠዊያ በሰተቀኝ በኩል ቆሞ ለዘካርያስ ታየው፡፡",
      "12": "ዘካርያስ መልአኩን ባየው ጊዜ ደንግጦ በፍርሃት ተዋጠ፡፡",
      "13": "መልአኩ ግን እንዲህ አለው፤ “ዘካርያስ ሆይ! አትፍራ! ጸሎትህ ተሰምቶልሃል፤ ሚስትህ ኡልሳቤጥ ወንድ ልጅ ትወልድልሃለች፤ ስሙንም ዮሐንስ ብለህ ትጠራዋለህ፡፡",
      "14": "የእርሱ መወለድ ለአንተ ተድላና ደስታ ይሆንልሃል፤ ብዙዎችም በመወለዱ እንዲሁ ደስ ይላቸዋል፡፡",
      "15": "ምክንያቱም እርሱ በያህቬህ(יהוה) ፊት ታላቅ ይሆናል የወይን ጠጅና ሌላም የሚያሰክር መጠጥ አይጠጣም፤ ገና በእናቱ ማሕፀን ሳለ በመንፈስ ቅዱስ የተሞላ ይሆናል፡፡",
      "16": "እርሱ ከእሥራኤል ሕዝብ ብዙዎቹን ወደ ያህቬህ(יהוה) ወደ አምላካቸው ይመልሳችዋል",
      "17": "በመንፈስና በኀይል እንደ ነቢዩ ኤልያስ ሆኖ ህዝቡን ለጌታ ያዘጋጃል እርሱ የአባቶችን ልብ ወደ ልጆቻቸው የማይታዘዙትንም ሰዎች ልብ ወደ ጻድቃን ጥበብ ይመልሳል፡፡”",
      "18": "ዘካርያስ ግን መልአኩን፤ “ይህ ነገር እርግጥ መሆኑን በምን ዐውቃለሁ እኔ አርጅቻለሁ ሚስቴም በዕድሜዋ ገፍታለች” አለው፡፡",
      "19": "መልአኩም እንዲህ ሲል መለሰለት፤ “እኔ በያህቬህ(יהוה) ፊት የምቆመው ገብርኤል ነኝ፤ ይህን የምሥራች እንድነግርሀ ከያህቬህ(יהוה) ዘንድ ተልኬ መጥቻለሁ፡፡",
      "20": "አንተ ግን ጊዜው ሲደርስ የሚፈጸመውን ቃሌን አላመንክም፤ ስለዚህ ይህ የነገርሁህ ሁሉ በጊዜው እስኪፈጸም ድረስ ድዳ ትሆናለህ መናገርም አትችልም፡፡”",
      "21": "በዚህ ጊዜ ሰዎቹ ዘካርያስን ይጠባበቁ ነበር፤ በቤተ መቅደስ ውስጥ ስለዘገየባቸውም ተገረሙ፡፡",
      "22": "ዘካርያስ ከቤተ መቅደስ በወጣ ጊዜ ከሰዎቹ ጋር መነጋገር አልቻለም፤ ስለዚህ እነርሱ በቤተ መቅደሱ ውስጥ አንድ ነገር የታየው መሆኑን ዐወቁ፤ እርሱ በእጁ እየጠቀሰ ያስረዳቸው ነበር፡፡ በዚህም ሁኔታ ድዳ ሆኖ ቆየ፡፡",
      "23": "የአገልግሎቱም ጊዜ ከተፈጸመ በኋላ ዘካርያስ ወደ ቤቱ ሄደ፡፡",
      "24": "ከጥቂት ጊዜም በኋላ ሚስቱ ኤልሳቤጥ ፀነሰች፤ አምስት ወር በቤትዋ ውስጥ ተሸሽጋ ቆየች፡፡",
      "25": "እርስዋ “ያህቬህ(יהוה) በምሕረቱ ጎብኝቶ ይህን መልካም ነገር አደረገልኝ፤ በሰዎች መካከል የነበረብኝን ነቀፌታ አስወገደልኝ” አለች፡፡",
      "26": "ኤልሳቤጥ በፀነሰች በስድስተኛው ወር መልአኩ ገብርኤል ከያህዌ ዘንድ ወደ ናዝሬት ተላከ፡፡ ናዝሬት በገሊላ ክፍለ ሀገር የምትገኝ ከተማ ናት፡፡",
      "27": "መልአኩ የተላከው ማርያም ወደምትባል ወደ አንዲት ድንግል ነው፡፡ እርስዋ ከዳዊት ዘር ለሆነው ዮሴፍ ለሚባል ሰው የታጨች ነበረች፡፡",
      "28": "መልአኩም ወደ እርስዋ መጥቶ “አንቺ ጸጋን የተሞላሽ ሰላም ለአንቺ ይሁን፤ ያህቬህ(יהוה) ከአንቺ ጋር ነው (አንቺ ከሴቶች መካከል የተባረክሽ ነሽ አላት፡፡)",
      "29": "እርስዋም በመልአኩ አነጋገር በጣም ደንግጣ “ይህ ምን ዐይነት ሰላምታ ይሆን?” ብላ አሰበች፡፡",
      "30": "መልአኩም እንዲሀ አላት፤ “ማርያም ሆይ! በያህቬህ(יהוה) ፊት ሞገስ አግኝተሻልና አትፍሪ፤",
      "31": "እነሆ ትፀንሻለሽ፤ ወንድ ልጅም ትወልጃለሽ፤ ስሙንም ያሹዋ ትይዋለሽ፡፡",
      "32": "እርሱ ታላቅ ይሆናል፤ የልዑል ያህዌ ልጅም ይባላል፤ ጌታ አምላክ የአባቱን የዳዊት ዙፋን ይሰጠዋል፡፡",
      "33": "በእሥራኤልም ላይ ለዘላለም ይነግሣል፤ መንግሥቱም መጨረሻ የለውም፡፡",
      "34": "ማርያም መልአኩን “እኔ ድንግል ነኝ፤ ታዲያ ይህ ነገር እንዴት ሊሆን ይችላል? አለችው፡፡",
      "35": "መልአኩም እንዲህ ሲል መለሰ፤ “መንፈስ ቅዱስ በአንቺ ላይ ይመጣል የልዑል ያህቬህ(יהוה)ም ኀይል በአንቺላይ ይሆናል ስለዚህ ከአንቺ የሚወለደው ሕፃን ቅዱስ ነው፤ የያህዌም ልጅ ይባላል፡፡",
      "36": "ዘመድሽ ኤልሳቤጥ ወንድ ልጅ ፀንሳለች ከፀነሰችም ᥀ነሆ ስድስተኛ ወርዋ ነው፡፡",
      "37": "ለያህቬህ(יהוה) እኮ የሚሳነው ነገር የለም፡፡”",
      "38": "ከዚያም በኋላ ማርያም “እነሆ እኔ የያህቬህ(יהוה) አገልጋይ ነኝ፤ አንተ እንዳልህ ይሁንልኝ” አለችው፡፡ በዚህ ጊዜ መልአኩ ተለይቷት ሄደ፡፡",
      "39": "በዚያን ጊዜ ማርያም ኢልሳቤጥን ለመጎብኘት በተራራማው በይሁዳ አገር ወዳለችው ከተማ በፍጥነት ተነሥታ ሄደች፡፡",
      "40": "ወደ ዘካርያስ ቤትም ገብታ ለኤልሳቤጥ ሰላምታ ሰጠቻት፡፡",
      "41": "ኤልሳቤጥ የማርያምን የሰላምታ ቃል በሰማች ጊዜ በማሕፀንዋ የነበረው ሕፃን ዘለለ፡፡ ኤልሳቤጥም በመንፈስ ቅዱስ ተሞላች፡፡",
      "42": "ድምፅዋንም ከፍ አድርጋ እንዲሀ አለች፤ “አንቺ ከሴቶች ሁሉ ተባረክሽ ነሽ ከአንቺ የሚወለደውም ልጅ የተባረከ ነው፡፡",
      "43": "የጌታዬ እናት ልትጎበኘኝ መምጣትዋ ለእኔ እንዴት ያለ ታላቅ ክብር ነው፡፡",
      "44": "የሰላምታሽን ድምፅ ገና ከመስማቴ በማሕፀኔ ያለው ሕፃን በደስታ ዘለለ፡፡",
      "45": "አንቺ ያህቬህ(יהוה) የተናገረውን ሁሉ የሚፈጽም መሆኑን በማመንሽ ምንኛ የታደልሽ ነሽ፡፡”",
      "46": "ነፍሴ ያህቬህ(יהוה)ን ታከብራለች",
      "47": "መንፈሴ በአምላኬ በመድኃኒቴ ትደሰታለች፡፡",
      "48": "ያህዌ እኔን ዝቅተኛ አገልጋዩን ተመልክቶአልና፤ ከዛሬ ጀምሮ ትውልድ ሁሉ የተመሰገንሽ ነሽ ይሉኛል፡፡",
      "49": "ምክንያቱም ኀያሉ ያህቬህ(יהוה) ትልቅ ነገር ስላደረገልኝ ነው፡፡",
      "50": "ያህዌ ለሚፈሩት ሰዎች ሁሉ ከትውልድ እስከ ትውልድ ምሕረቱን ያደርጋል፡፡",
      "51": "በብርቱ ክንዱ ኀይሉን አሳይቶአል ትዕቢተኞችንም ከነአሳባቸው በትኖአቸዋል፡፡",
      "52": "ታላላቅ ገዥዎችን ከዙፋናቸው አውርዶአቸዋል፤ ዝቅተኞችን ግን በክብር ከፍ አደርጎአቸዋል፡፡",
      "53": "የተራቡትን በመልካም ነገር አጥግቦአቸዋል፤ ሀብታሞችን ግን ባዶ እጃቸውን ሰዶአቸዋል፡፡",
      "54": "-55ለአብርሃምና ለዘሩ ለዘላለም ያሳየውን ምሕረት በማስታወስ፤ አገልጋዩን እሥራኤልን ረድቶታል፡፡ ይህንንም ያደረገው ለቀድሞ አባቶቻችን የሰጠውን የተስፋ ቃል ለመፈጸም ነው፡፡",
      "56": "ማርያም ከኤልሳቤጥ ጋር ሦስት ወር ያህል ከቆየች በኋላ ወደ ቤትዋ ተመልሳ ሄደች፡፡",
      "57": "ኤልሳቤጥ የመውለጃዋ ጊዜ ደረሰና ወንድ ልጅ ወለደች፡፡",
      "58": "ጉረቤቶችዋና ዘመዶችዋ ሁሉ ያህቬህ(יהוה) ምሕረቱን እንዳደረገላት ሰምተው ከእርስዋ ጋር ተደሰቱ፡፡",
      "59": "ሕፃኑ በተወለደ በስምንተኛው ቀን በግዝረቱ ሥነ ሥርዓት ላይ ለመገኘት ጎረቤቶችዋና ዘመዶችዋ ተሰብስበው መጡ፤ ባባቱ �ስም ዘካርያስ ብለው ሊጠሩት ፈልገው ነበር፡፡",
      "60": "እናቱ ግን “እንዲሀ አይሆንም፤ ስሙ ዮሐንስ ነው” አለች፡፡",
      "61": "እነርሱም “ከዘመዶችሽ በዚሀ ስም የተጠራ ማንም የለም እኮ” አሏት፡፡",
      "62": "ከዚህም በኋላ አባቱን “ልጅህ ማን ተብሎ እንዲጠራ ትፈልጋለህ?” ብለው በምልክት ጠየቁት፡፡",
      "63": "ዘካርያስም መጻፊያ እንዲሰጡት ጠይቆ ስሙ ዮሐንስ ነው ብሎ ጻፈ ሁሉም በዚህ ነገር ተደነቁ፡፡",
      "64": "በዚያኑ ጊዜ ዘካርያስ ምላሱ ተፈትቶለት መናገር ቻለ፤ ያህዌንም ማመስገን ጀመረ፡፡",
      "65": " ከዚህም ተነሣ በጎረቤቶቻቸው ሁሉ ፍርሃት አደረባቸው ዜናውም በተራራማው በይሁዳ አገር ሁሉ ተሰማ፡፡",
      "66": "ይህን ነገር የሰሙ ሁሉ “ይህ ሕፃን ምን ይሆን?” እያሉ ይጠያየቁ ነበር፡፡ ምክንያቱም የያህዌ ረድኤት በእርግጥ ከእርሱ ጋር ስለነበር ነው፡፡",
      "67": "የሕፃኑ አባት ዘካርያስ በመንፈስ ቅዱስ ተሞልቶ እንዲህ ሲል ትንቢት ተናገረ፡፡",
      "68": "“ሕዝቡን በምህረት ስለጎበኘና ስላዳነ  የእሥራኤል አምላክ ያህቬህ(יהוה)ይመስገን፡፡ ",
      "69": "ከአገልጋዩ ከዳዊት ዘር ታላቅ አዳኝ  አስነሥቶልናል፡፡ ",
      "70": "አስቀድሞ በቅዱሳን ነቢያቱ አፍ እንደተናገረ፤",
      "71": "ከጠላቶቻችንና ከባላጋራዎቻችን እጅ አድኖናል፡፡",
      "72": "ይህንንም ማድረጉ ለአባቶቻችን ምሕረትን እንደሚያደርግ፤ የተናገረውንም ቅዱስ ቃል ኪዳኑን እንደሚፈጽም በማሰብ ነው፡፡",
      "73": "ይህንንም ቃል ኪዳን በመሐላ የሰጠው ለአባታችን ለአብርሃም ነበር፤",
      "74": "የተስፋውም ቃል ከጠላቶቻችን እጅ ነፃ ወጥተን ያለፍርሃት እንድናገለግለው ነው፡፡",
      "75": "እንዲሁም በሕይወታችን ዘመን ሁሉ በያህዌ ፊት በቅድስናና በጸድቅ መኖር እንድንችል ነው፡፡",
      "76": "ደግሞም አንተ ሕፃን የልዑል ያህዌ ነቢይ ትባላለህ፡፡ መንገዱን ለማዘጋጀት ቀድመህ በጌታ ፊት ትሄዳለህ፡፡",
      "77": "የኃጢአታቸውን ይቅርታ የሚያገኙበትን የደኀንነት ዕውቀት ለሕዝቡ ትሰጣለህ፤",
      "78": "ይህም ሊሆን የቻለው በአምላካችን ምሕረትና ርኀራኄ ነው፤ ስለዚህ የደኀንነት ፀሐይ ከሰማይ ሊወጣልን ነው፡፡",
      "79": "እርሱ በጨለማና በሞት ጥላ ሥር ላሉት ሁሉ ያበራል፡፡ እርምጃችንንም ወደ ሰላም መንገድ ይመራል፡፡”",
      "80": "ሕፃኑም አደገ በመንፈስም ጠነከረ ለእሥራኤል ሕዝብ እስከታየበት ጊዜ ድረስ በበረሓ ኖረ"
    },

    "Chapter 2": {
      "1": "በዚያን ጊዜ በሮማውያን ግዛት ያሉ ሰዎች ሁሉ ለሕዝብ ቆጠራ እንዲመዘገቡ የሮም ቄሳር አውግስጦስ አዘዘ፡፡",
      "2": "ይህም የመጀመሪያው የሕዝብ ቆጠራ በተደረገ ጊዜ ቆርኔሌዎስ የሶርያ አገረ ገዥ ነበር፡፡",
      "3": "ስለዚህ እያንዳንዱ ሰው ስሙን ለማስመዝገብ ወደ ትውልድ አገሩ ይሄድ ነበር፡፡",
      "4": "ዮሴፍም በገሊላ አውራጃ ከምትገኘው ከናዝሬት ከተማ ተነሥቶ በይሁዳ አገር ወደምትገኘው ወደ ዳዊት ከተማ ወደ ቤተልሔም ሄደ ምክንያቱም እርሱ በትውልዱ የዳዊት ዘር ስለነበረ ነው፡፡",
      "5": "ሊጻፍ የሄደውም ፀንሳ ከነበረችው ከእጮኛው ከማርያም ጋር ነው፡፡",
      "6": "ሁለቱም በቤተልሔም ከተማ ሳሉ ማርያም የመውለጃዋ ጊዜ ደረሰ፡፡",
      "7": "በዚያም የበኩር ልጅዋን ወለደች፤ በመጠቅለያ ጨርቅ ጠቀለለችው፤ በእንግዶች ማደርያ ስፍራ ስላላገኙ በበረት በከብቶች መመገቢያ ግርግም ውስጥ አስተኛችው፡፡",
      "8": "በዚያም አገር ከከተማው ውጪ በሜዳ ላይ ሌሊት መንጋቸውን እየጠበቁ የሚያድሩ እረኞች ነበሩ፡፡",
      "9": "እነሆ ለእነርሱ የያህዌ መልአክ ታያቸው የያህዌም የክብር ብርሃን በላያቸው አበራ ስለዚህም በጣም ፈሩ፡፡",
      "10": "መልአኩ ግን እንዲህ አላቸው፤ “አይዞአችሁ አትፍሩ ለሕዝቡ ሁሉ ታላቅ ደስታ የሚሆን መልካም ዜና ይዤላችሁ መጥቻለሁ፡፡",
      "11": "እነሆ ዛሬ በዳዊት ከተማ አዳኝ ተወልዶላችኋል እርሱም ጌታ ያሹዋ መሺያ ነው፡፡",
      "12": "ምልክቱም ይህ ነው፤ በመጠቅለያ ጨርቅ የተጠቀለለ ሕፃን በበረት በከብቶች መመገቢያ ግርግም ውስጥ ተኝቶ ታገኛላችሁ፡፡”",
      "13": "በድንገት ብዙ የሰማይ መላእክት ከመልአኩ ጋር አብረው ታዩ፤ ያህቬህ(יהוה)ንም በማመስገን፤",
      "14": "“በሰማይ ለያህቬህ(יהוה) ክብር ይሁን፤ በምድርም ያህዌ ለሚወዳቸው ሰዎች ሁሉ ሰላም ይሁን” ይሉ ነበር፡፡",
      "15": "መላእክቱ ተለይተዋቸው ወደ ሰማይ በወጡ ጊዜ እረኞቹ እርስ በርሳቸው “እንግዲህ ወደ ቤተልሔም እንሂድ አሁን የተፈጸመውንና ያህቬህ(יהוה) የገለጠልንን ነገር እንይ” ተባባሉ፡፡",
      "16": "በፍጥነት ሄደው ማርያምንና ዮሴፍን አገኙ፤ ሕፃኑንም በበረት በከብቶች መመገቢያ ግርግም ውስጥ ተኝቶ አዩት፡፡",
      "17": "ሕፃኑንም ካዩ በኋላ መልአኩ ስለ እርሱ የነገራቸውን አወሩ፡፡",
      "18": "ይህንንም የሰሙ ሁሉ እረኞቹ ባወሩላቸው ነገር ተደነቁ፡፡",
      "19": "ማርያም ግን ይህን ሁሉ ነገር በልብዋ ይዛ ታሰላስለው ነበር፡፡",
      "20": "እረኞች ሁሉ ነገር መልአኩ እንዳላቸው ሆኖ በማየታቸውና በመስማታቸው ያህቬህ(יהוה)ን እያከበሩና እያመሰገኑ ወደ ስፍራቸው ተመለሱ፡፡",
      "21": "ከስምንት ቀን በኋላ ሕፃኑ በሚገረዝበት ሥነ ሥርዓት ላይ ስሙ ያሹዋ ተብሎ ተጠራ፡፡ ይህም ገና ከመፀነሱ በፊት መልአኩ ያወጣለት ስም ነው፡፡",
      "22": "በሙሴ ሕግ መሠረት የመንጻት ሥርዓት የሚፈጸምበት ጊዜ ደረሰ፤ ስለዚሀ ሕፃኑን ለያህዌ ለማቅረብ ወደ ኢየሩሳሌም ይዘውት ሄዱ፡፡",
      "23": "ይህንንም ያደረጉበት ምክንያት በያህዌ ሕግ ወንድ የሆነ በኩር ልጅ ሁሉ ለያህዌ ተሰጥቶ የተቀደሰ ይሆናል የሚል ትእዛዝ ተጽፎ ስለነበር ነው፡፡",
      "24": "እንዲሁም በያህዌ ሕግ ሁለት ዋኖሶች ወይም ሁለት የርግብ ጫጩቶች ለመሥዋዕት ማቅረብ አለበት የሚለው ትእዛዝ ነበረ፡፡",
      "25": "በዚያን ጊዜ በኢየሩሳሌም ስምዖን የሚባል አንድ ሰው ነበር፤ እርሱም ሕይወቱን ለያህዌ የሰጠ ጻድቅ ሰው ነበር፡፡ የእሥራኤልን የመዳን ተስፋ ይጠባበቅ ነበር፤ መንፈስ ቅዱስም በእርሱ ላይ ነበር፡፡",
      "26": "እርሱ የያህዌን መሲሕ ሳያይ እንደማይሞት መንፈስ ቅዱስ ገልጦለት ነበር፡፡",
      "27": "በዚያን ቀን መንፈስ ቅዱስ አነሣሥቶት ወደ ቤተ መቅደስ ሄደ ዮሴፍና ማርያምም የሕጉን ሥነ ሥርዓት ለመፈጸም ሕፃኑን ይዘው ወደ ቤተ መቅደስ ገቡ፡፡",
      "28": "በዚያን ጊዜ ስምዖን ሕፃኑን አቅፎ ያህቬህ(יהוה)ን በማመስገን እንዲህ አለ፤",
      "29": "“ጌታ ሆይ! እነሆ የሰጠኸኝ የተስፋ ቃል ተፈጸመ፤ እንግዲህ አሁን እኔን አገልጋይህን በሰላም አሰናብተኝ፤",
      "30": "ምክንያቱም ማዳንህን በዐይኔ አይቻለሁ፤",
      "31": "እርሱም በሕዝቦች ሁሉ ፊት ያዘጋጀኸው ነው፤",
      "32": "እርሱ ለአረማውያን እውነትን የሚገልጥ ብርሃን ይሆናል፤ ለሕዝብህም ለእሥራኤል ክብር ነው፡፡”",
      "33": "ዮሴፍና ማርያም ስለ ሕፃኑ በተባለው ነገር ሁሉ ይደነቁ ነበር፡፡",
      "34": "ስምዖን ከባረካቸው በኋላ በተለይ የሕፃኑን እናት ማርያምን እንዲህ አላት “እነሆ ይህ ሕፃን በእሥራኤል ውስጥ ለብዙዎቹ የመጥፋት ለብዙዎቹ ግን የመዳን ምክንያት ይሆናል፤ እርሱም ብዙዎች የማይቀበሉት ምልክት ይሆናል፡፡",
      "35": "በዚህም በብዙዎች ልብ ያለው ስውር አሳብ ይገለጣል፤ የአንቺንም ልብ የሐዘን ሰይፍ ሰንጥቆት ያልፋል፡፡”",
      "36": "እንዲሁም በዚያን ጊዜ ከአሴር ነገድ የሆነች የፋኑኤል ልጅ ሐና የምትባል አንዲት ነቢይት ነበረች፡፡ በዕድሜዋም በጣም የገፋች ሴት ነበረች ከባልዋ ጋር ሰባት ዓመት ከተቀመጠች በኋላ ባልዋ ሞተባት፡፡",
      "37": "ከዚህም በኋላ ዕድሜዋ ሰማኒያ አራት ዓመት እስኪሆን ድረስ ከቤተ መቅደስ ሳትለይ በጾምና በጸሎት ቀንና ሌሊት ያህቬህ(יהוה)ን ታገለግል ነበር፡፡",
      "38": "በዚያኑ ጊዜ እርስዋም መጥታ ያህዌን ታመስግን ጀመር ስለ ሕፃኑም የኢየሩሳሌምን መዳን በተስፋ ለሚጠባበቁ ሁሉ ትናገር ነበር፡፡",
      "39": "በያህዌ ሕግ የታዘዘውን ሥርዓት ሁሉ ከፈጸሙ በኋላ በገሊላ ወደምትገኘው ወደ መኖሪያ ከተማቸው ወደ ናዝሬት ተመለሱ፡፡",
      "40": "ሕፃኑም እያደገና እየጠነከረ ሄደ በጥበብም የተሞላ ሆነ የያህዌም ጸጋ ከእርሱ ጋር ነበር፡፡",
      "41": "ዮሴፍና ማርያም በየዓመቱ ለፋሲካ በዓል ወደ ኢየሩሳሌም ይሄዱ ነበር፡፡",
      "42": "ያሹዋ ዓሥራ ሁለት ዓመት በሆነውም ጊዜ እንደተለመደው በዓሉን ለማክበር ሄዱ፡፡",
      "43": "በዓሉ ከተፈጸመ በኋላ እነርሱ ወደ ቤታቸው ሲመለሱ ያሹዋ በኢየሩሳሌም ቀረ፤ ዮሴፍና ማርያም ግን እዚያ መቅረቱን አላወቁም ነበር፡፡",
      "44": "ከመንገደኞች ጋር አብሮ የሚሄድ መስሎአቸው የአንድ ቀን መንገድ ሲጓዙ ዋሉ፤ ከዚያም በኋላ ከዘመዶቻቸውና ከጓደኞቻቸው ዘንድ ይፈልጉት ጀመር፡፡",
      "45": "ነገር ግን ሊያገኙት ስላልቻሉ እየፈለጉት ወደ ኢየሩሳሌም ተመለሱ፡፡",
      "46": "ከሦስት ቀንም በኋላ በቤተ መቅደስ አገኙት በዚያም በሊቃውንት መካከል ተቀምጦ ሲያዳምጣቸውና ጥያቄም ሲያቀርብላቸው ነበር፡፡",
      "47": "የሰሙትም ሁሉ በማስተዋሉና በመልሱ ይገረሙ ነበር፡፡",
      "48": "ዮሴፍና ማርያም በቤተ መቅደስ ባዩት ጊዜ ተደነቁ በዚያን ጊዜ እናቱ “ልጄ ምነው እንዲህ አደረግኸን? አባትህና እኔ ተጨንቀን ስንፈልግህ ነበር እኮ!” አለችው፡፡",
      "49": "ያሹዋም “ስለምን ፈለጋችሁኝ? እኔ በአባቴ ቤት መሆን እንደሚገባኝ አታውቁም ኖሮአልን” አላቸው፡፡",
      "50": "እነርሱ ግን እርሱ ተናገረውን አላስተዋሉም፡፡",
      "51": "ከዚያም በኋላ ያሹዋ ከእነርሱ ጋር ወደ ናዝሬት ሄደ፤ ይታዘዛቸውም ነበር እናቱም ይህን ሁሉ ነገር በልብዋ ትይዘው ነበር፡፡",
      "52": "ያሹዋ በያህቬህ(יהוה)ና በሰው ፊት የተወደደ ሆኖ በጥበብና በቁመት እያደገ ይሄድ ነበር፡፡"
    },

    "Chapter 3": {
      "1": "የሮም ቄሳር ጢባርዩስ በነገሠ በዐሥራ አምስተኛው ዓመት ጰንጤናዊው ጲላጦስ የይሁዳ አገር አስተዳዳሪ ነበር፤ ሄሮድስ የገሊላ አገረ ገዥ ነበር፤ እንዲሁም ወንድሙ ፊልጶስ የኢጡርያስና የጥራኮኒዶስ ገዥ፤ ሊሳኒዮድም የአቢላኒስ ገዥ ነበሩ፡፡",
      "2": "ሐናና ቀያፋም የካህናት አለቆች ነበሩ፤ በዚህ ጊዜ የዘካርያስ ልጅ ዮሐንስ በበረሓ ሳለ የያህቬህ(יהוה) ቃል ወደ እርሱ መጣ፡፡",
      "3": "ስለዚህ ዮሐንስ በዮርዳኖስ ወንዝ ዙሪያ ባሉት አገሮች ሁሉ እየተዘዋወረ “የኃጢአታችሁን ይቅርታ እንድታገኙ ንስሓ ገብታችሁ ተጠመቁ” እያለ ያስተምር ነበር፡፡",
      "4": "ይህም የሆነው ነቢዩ ኢሳይያስ ስለ ዮሐንስ አስቀድሞ እንዲህ ሲል በጻፈው መሠረት ነው፡፡",
      "5": "“እነሆ ይህ በበረሓ እንዲህ እያለ የሚጮኽ ሰው ድምፅ ነው የጌታን መንገድ አዘጋጁ ጥርጊያውንም አቅኑ፡፡",
      "6": "ጎድጓዳው ቦታ ሁሉ ይደልደል ተራራና ኮረብታውም ሁሉ ዝቅ ይበል፤ ጠማማው መንገድ ይቅና ሻካራውም መንገድ ይለስልስ",
      "7": "ሰውም ሁሉ የያህዌን ማዳን ይይ፡፡",
      "8": "ሊጠመቁ ወደ እርሱ የመጡትን ሰዎች ዮሐንስ እንዲሀ ይላቸው ነበር፤ “እናንተ የእፉኝት ልጆች ከሚመጣው የያህዌ ቁጣ ማምለጥ እንደምትችሉ ማን ነገራችሁ?",
      "9": "ይልቁንስ ንስሓ መግባታችሁን የሚያመለክት ሥራ ሥሩ እንጂ እኛ የአብርሃም ልጆች ነን እያላችሁ በልባችሁ አትመኩ፡፡ ያህቬህ(יהוה) ከእነዚህ ድንጋዮች ለአብርሃም ልጆች ሊያስነሣ እንደሚችል እነግራችኋለሁ፡፡",
      "10": "አሁንስ ዛፎችን ከሥራቸው ቆርጦ ለመጣል መጥረቢያ ተዘጋጅቶአል፤ ስለዚህ መልካም ፍሬ የማያፈራ ዛፍ ሁሉ ተቆርጦ ወደ እሳት ይጣላል፡፡”",
      "11": "ሕዝቡም “ታዲያ ምን እናድርግ?” ሲሉ ዮሐንስን ጠየቁት፡፡",
      "12": "እርሱም “ሁለት ልብስ ያለው አንዱን ለሌላው ይስጥ፤ ምግብ ያለውም ለሌለው ያካፍል” አላቸው፡፡",
      "13": "ቀራጮችም ሊጠመቁ ወደ እርሱ መጥተው፤ “መምህር ሆይ! እኛስ ምን እናድርግ ብለው ጠየቁት፡፡",
      "14": "እርሱም “በሕግ ከታዘዘው አብልጣችሁ አትጠይቁ” አላቸው፡፡",
      "15": "ወታደሮችም መጥተው “እኛስ ምን እናድርግ? አሉት፤",
      "16": "እርሱም “የሰው ገንዘብ በግፍ ነጥቃችሁ አትውሰዱ፤ ማንንም በሐሰት አትክሰሱ፤ የራሳችሁ ደመወዝ ይብቃችሁ” አላቸው፡፡",
      "17": "በዚያን ዘመን ሕዝቡ ሁሉ የመሲሕን መምጣት በተስፋ ይጠባበቅ ነበር፤ ስለዚህ ዮሐንስን “ይህ ሰው ምናልባት መሲሕ ይሆንን?” እያሉ በልባቸው አሰቡ፡፡",
      "18": "ዮሐንስ ግን እንዲህ አላቸው “እኔ በውሃ አጠምቃችኋለሁ፤ ነገር ግን ሌላ ከእኔ የሚበልጥ ይመጣል እኔ የእርሱን ጫማ ማሰሪያ ለመፍታት እንኳ የበቃሁ አይደለሁም፤ እርሱ በመንፈስ ቅዱስና በእሳት ያጠምቃችኋል፡፡",
      "19": "እርሱ በአውድማ ላይ እህሉን ከገለባ ለመለየት መንሹን በእጁ ይዞአል፤ ካጣራውም በኋላ ጥሩውን እህል በጎተራ ይከታል፤ ገለባውን ግን በማይጠፋ እሳት ያቃጥለዋል፡፡”",
      "20": "እንዲሁም ዮሐንስ በልዩ ልዩ መንገድ ሕዝቡን እየመከረ መልካሙን ዜና ያበሥር ነበር፡፡",
      "21": "የገሊላው ገዥ ሄሮድስ ግን የወንድሙን የፊልጶስን ሚስት ሄሮዲያዳን በማግባቱና ሌላም ብዙ ክፋ ነገር በማድረጉ ገሠጸው፡፡",
      "22": "ሄሮድስ ይህ ሁሉ አልበቃ ብሎት በክፋት ላይ ክፋት በመጨመር ዮሐንስን ወደ ወህኒ ቤት አስገባው፡፡",
      "23": "ሕዝቡ ሁሉ ከተጠመቁ በኋላ ያሹዋም ተጠመቀ፤ ሲጸልይ ሳለ ሰማይ ተከፈተ፡፡",
      "24": "መንፈስ ቅዱስም በርግብ አምሳል ሆኖ በእርሱ ላይ ወረደ በዚያኑ ጊዜ አንተ የተወደድህ ልጄ ነህ በአንተ ደስ ይለኛል የሚል ድምፅ ከሰማይ መጣ፡፡",
      "25": "ያሹዋ የማስተማር ሥራውን ሲጀምር ዕድሜው ሠላሳ ዓመት ያህል ሆኖት ነበር፤ ለሕዝቡ ያሹዋ የዮሴፍ ልጅ ይመስላቸው ነበር፤ ይኸውም ዮሴፍ የዔሊ ልጅ፣",
      "26": "ዔሊ የማቲ ልጅ፣ ማቲ የሌዊ ልጅ፣ ሌዊ የሚልኪ ልጅ፣ ሚልኪ የዩና ልጅ፣ ዮና የዮሴፍ ልጅ፣",
      "27": "ዮሴፍ የማታትዩ ልጅ፣ ማታትዩ የአሞጽ ልጅ፤ አሞጽ የናሆም ልጅ፣ ናሆም የኤስሊም ልጅ፣ ኤስሊም የናጌ ልጅ፣",
      "28": "ናጌ የማአት ልጅ፣ ማአት የማታትዩ ልጅ፣ ማታትዩ የሴሜይ ልጅ ሴሜይ፣ የዮሴፍ ልጅ፣ ዮሴፍ የዮዳ ልጅ፡፡",
      "29": "ዮዳ የዮናን ልጅ፣ ዮናን የሬስ ልጅ፣ ሬስ የዘሩባቤል ልጅ፣ ዘሩባቤል የሰላትያል ልጅ፣ ሰላትያል የኔሪ ልጅ፡፡",
      "30": "ኔሪ የሚልኪ ልጅ፣ ሚልኪ የሐዲ ልጅ፣ ሐዲ የቆሳም ልጅ፣ ቆሳም የኤልሞዳም ልጅ፤ ኤልሞዳም የዔር ልጅ፣",
      "31": "ዔር የዮሴዕ ልጅ ዮሴዕ የኤሊዔዜር ልጅ፣ ኤሊዔዜር የዮራም ልጅ፣ ዮራም የማጣት ልጅ፣ ማጣት የሌዊ ልጅ፡፡",
      "32": "ሌዊ የስምዖን ልጅ፣ ስምዖን የይሁዳ ልጅ፣ ይሁዳ የዮሴፍ ልጅ፣ ዮሴፍ የዮናን ልጅ፣ ዮናን የኤልያቂም ልጅ፡፡",
      "33": "ኤልያቂም የሜልያ ልጅ፣ ሜልያ የማይናን ልጅ፣ ማይናን የማጣት ልጅ፣ ማጣት የናታን ልጅ፣ ናታን የዳዊት ልጅ፡፡",
      "34": "ዳዊት የእሴይ ልጅ፣ እሴይ የኢዮቤድ ልጅ፣ ኢዮቤድ የቦዔዝ ልጅ፣ ቦዔዝ የሳልሟን ልጅ፣ ሳልሟን የነአሶን ልጅ፡፡",
      "35": "ነአሶን የዓሚናዳብ ልጅ፣ ዓሚናዳብ የራም ልጅ፣ ራም የአርኒ ልጅ፣ አርኒ የሔጽሮን ልጅ፣ ሔጽሮን የፋሬስ ልጅ፣ ፋሬስ የይሁዳ ልጅ፣ ይሁዳ የያዕቆብ ልጅ፡፡",
      "36": "ያዕቆብ የይስሐቅ ልጅ፣ ይስሐቅ የአብርሃም ልጅ፣ አብርሃም የታራ ልጅ፣ ታራ የናኮር ልጅ፡፡",
      "37": "ናኮር የሰሩግ ልጅ፣ ሰሩግ የረዑ ልጅ፤ ረዑ የፌሌግ ልጅ፤ፌሌግ የዔቤር ልጅ፣ ዔቤር የሼላሕ ልጅ፡፡",
      "38": "ሼላሕ የቃይንም ልጅ፣ ቃይንም የአርፋክሳድ ልጅ፣ አርፋክሳድ የሴም ልጅ፣ ሴም የኖኀ ልጅ፣ ኖኀ የላሜሕ ልጅ፡፡",
      "39": "ላሜሕ የማቱሳላ ልጅ፣ ማቱሳላ የሔኖክ ልጅ፣ ሔኖክ የያሬድ ልጅ፣ ያሬድ የመላልኤል ልጅ፣ መላልኤል የቃይናን ልጅ፡፡",
      "40": "ቃይናን የሄኖስ ልጅ፣ ሄኖስ የሤት ልጅ፣ ሤት የአዳም ልጅ፣ አዳም የያህቬህ(יהוה) ልጅ ነው ይሉ ነበር፡፡"
    },

    "Chapter 4": {
      "1": "ያሹዋ በመንፈስ ቅዱስ ተሞልቶ ከዮርዳኖስ ወንዝ ተመለሰ ከዚያም ወደ በረሓ እንዲሄድ መንፈስ ቅዱስ አነሣሣው፡፡",
      "2": "እዚያም በበረሓ አርባ ቀን በዲያብሎስ ተፈተነ በእነዚያም ቀኖች ምንም ስላልበላ በመጨረሻ ራበው፡፡",
      "3": "ዲያብሎስም ያሹዋን “የያህቬህ(יהוה) ልጅ ከሆንህ እስቲ ይህ ድንጋይ እንጀራ እንዲሆን እዘዝ” አለው፡፡",
      "4": "ያሹዋም “ሰው በእንጀራ ብቻ አይኖርም ተብሎ ተጽፎአል” ሲል መለሰለት፡፡",
      "5": "ከዚህም በኋላ ዲያብሎስ ያሹዋን ወደ አንድ ከፍተኛ ቦታ ላይ አውጥቶ የዓለምን መንግሥታት ሁሉ በቅጽበት አሳየውና እንዲህ አለው፡፡",
      "6": "“ይህን ሁሉ ሥልጣንና ክብር ለአንተ እሰጥሃለሁ፤ ይህ ሁሉ ለእኔ የተሰጠኝ ስለሆነ ለፈለግሁት መስጠት እችላለሁ፡፡",
      "7": "ስለዚህ አንተ ለእኔ ብትሰግድልኝ ይህ ሁሉ የአንተ ይሆናል፡፡”",
      "8": "ያሹዋም “ለያህቬህ(יהוה) ለአምላክህ ብቻ ስገድ እርሱንም ብቻ አገልግል” ተብሎ ተጽፎአል ሲል መለሰለት፡፡",
      "9": "ከዚያም በኋላ ዲያብሎስ ያሹዋን ወደ ኢየሩሳሌም ወሰደው በቤተ መቅደሱም ጣራ ጫፍ ላይ እንዲቆም አድርጎ እንዲህ አለው፤ “አንተ የያህቬህ(יהוה) ልጅ ከሆንክ እስቲ ከዚህ ወደታች ዘልለህ ውረድ?",
      "10": "ምክንያቱም አንተን እንዲጠብቁህ ያህዌ መላእክቱን ያዝዛል፡፡",
      "11": "እግርህም በድንጋይ እንዳይሰናከል በእጃቸው ደግፈው ይይዙሃል ተብሎ ተጽፎአልና” አለው፡፡",
      "12": "ያሹዋም “ያህቬህ(יהוה) አምላክህን አትፈታተነው ተብሎ ተጽፎአል” ሲል መለሰለት፡፡",
      "13": "ዲያብሎስ ያሹዋን በብዙ መንገድ ከፈተነው በኋላ ለጊዜው ትቶት ሄደ፡፡",
      "14": "ያሹዋም በመንፈስ ቅዱስ ኀይል ተሞልቶ ወደ ገሊላ ተመለሰ ዝናውም በአገሩ ሁሉ ተሰማ፡፡",
      "15": "በምኩራቦቻቸውም ያስተምር ነበር፤ ሁሉም በትምህርቱ አመሰገኑት፡፡",
      "16": "ከዚህም በኋላ ያሹዋ ወደ አደገበት አገር ወደ ናዝሬት ሄደ፤ እንደ ልማዱም በሰንበት ቀን ወደ ምኩራብ ገባ ሊያነብም ተነሣ፡፡",
      "17": "የነቢዩ ኢሳይያስ መጽሐፍ ተሰጠው መጽሐፉንም በገለጠ ጊዜ እንዲሀ ተብሎ የተጻፈበትን ቦታ አገኘ፡፡",
      "18": "“የያህቬህ(יהוה) መንፈስ በእኔ ላይ ነው፤ መልካም ዜናን ለድኾች እንዳበሥር ሾሞኛል፤ ለታሠሩት መፈታትን ለታወሩት ማየትን እንዳውጅና የተጨቆኑትንም ነፃ እንዳወጣ ልኮኛል፡፡",
      "19": "እንዲሁም ያህዌ ሕዝቡን የሚያድንበትን የጸጋ ዓመት እንዳስታውቅ ልኮኛል፡፡",
      "20": "ያሹዋ መጽሐፋን አጥፎ ለአስተናባሪው ሰጠውና ተቀመጠ፤ በምኩራቡ የነበሩትም ሁሉ ትኩርት ብለው ወደ እርሱ ይመለከቱ ጀመር፡፡",
      "21": "ስለ እርሱ ሁሉም መልካም ይናገሩ ነበር፤ በሚናገረውም ውብ ቃል ተደንቀው ይህ የዮሴፍ ልጅ አይደለምን? አሉ፡፡",
      "22": "ያሹዋም እንዲህ አላቸው “‘አንተ ሐኪም! እስቲ ራስህን አድን?' የሚለውን ምሳሌ እንደምትጠቅሱብኝ እርግጠኛ ነኝ፤ እንዲሁም ‘በቅፍርናሆም አድርገሃል ሲሉ የሰማነውን ሁሉ እዚህም በገዛ አገርህ አድርግ!' ትሉኛላችሁ፡፡",
      "23": "እርሱ ግን እንዲህ አላቸው፡- “በእውነት እላችኋለሁ፥ ነቢይ በገዛ አገሩ ሰዎች ዘንድ አይከበርም፡፡",
      "24": "“ስሙኝ እውነቱን ልንገራችሁ፤ በነቢዩ በኤልያስ ዘመን ሦስት ዓመት ከስድስት ወር ዝናም ባለመዝነሙ በአገሩ ሁሉ ብርቱ ረሀብ ሆኖ ነበር፤ በዚያን ጊዜ በእሥራኤል አገር ብዙ መበለቶች ነበሩ፡፡",
      "25": "ነገር ግን ኤልያስ በሲዶና አገር ሰራጵታ በምትባል መንደር ወደምትገኘው ወደ አንዲት መበለት ብቻ ተላከ እንጂ ወደ ሌላ ወደ ማንም አልተላከም፡፡",
      "26": "እንዲሁም በነቢዩ በኤልሳዕ ጊዜ ብዙ ለምጻሞች በእስራኤል አገር ነበሩ፤ ነገር ግን ከሶርያዊው ከንዕማን በቀር ከእነርሱ አንድ እንኳ አልዳነም፡፡”",
      "27": "በምኩራብ የነበሩትም ሁሉ ይህን በሰሙ ጊዜ እጅግ ተቆጡ፡፡",
      "28": "ተነሥተውም ያሹዋን ጎትተው ከከተማ ውጭ አወጡት፤ ወደ ገደልም ገፍትረው ሊጥሉት ፈልገው ከተማቸው ወደ ተሠራችበት ኮረብታ አፋፍ ላይ ወሰዱት፡፡",
      "29": "እርሱ ግን በመካከላቸው አልፎ ሄደ፡፡",
      "30": "ከዚህም በኋላ ያሹዋ በገሊላ ክፍለ ሀገር ወደምትገኘው ከተማ ወደ ቅፍርናሆም ሄደ፤ በዚያም ሕዝቡን በሰንበት ቀን ያስተምር ነበር፡፡",
      "31": "በሥልጣን ቃል ይናገር ስለነበር ሁሉም በትምህርቱ ይደነቁ ነበር፡፡",
      "32": "እዚያም በምኩራብ ርኩስ መንፈስ ያደረበት ሰው ነበር፤ እርሱ በታላቅ ድምፅ እንዲሀ እያለ ጮኸ፤",
      "33": "“የናዝሬቱ ያሹዋ ሆይ! እኛ ከአንተ ጋር ምን ግንኙነት አለን? ልታጠፋን መጣህን? አንተ ማን እንደሆንህ እኔ ዐውቃለሁ፤ እንተ እኮ የያህዌ ቅዱስ ነህ!”",
      "34": "ያሹዋም ርኩሱን መንፈስ “ዝም ብለህ ከእርሱ ውጣ!” ሲል ገሠጸው፤ ርኩሱ መንፈስ ሰውየውን በሕዝቡ ፊት ጣለውና ምንም ሳይጎዳው ወጣ፡፡",
      "35": "ሁሉም በመደነቅ እርስ በርሳቸው “ይህ ምን ዓይነት ነገር ነው? በሥልጣንና በኀይል ርኩሳን መናፍስትን ያዝዛል፤ እነርሱም ታዘው ይወጣሉ” ተባባሉ፡፤",
      "36": "የያሹዋም ዝና በዚያ አገር ዙሪያ ሁሉ ተሰማ፡፡",
      "37": "ያሹዋ ከምኩራብ ተነሥቶ ወደ ስምዖን ቤት ሄደ፤ እዚያም የስምዖን ዐማት በጣም አተኩሶአት ታማ ተኝታ ነበር፤ ስለዚህ እንዲያድናት ያሹዋን ለመኑት፡፡",
      "38": "ያሹዋም ወደ እርሷ ቀርቦ አጠገቧ ቆመና ትኩሳቱ እንዲለቃት አዘዘ፤ ትኩሳቱም ለቀቃት፤ ወዲያውኑም ተነሥታ ታስተናግዳቸው ጀመር፡፡",
      "39": "ፀሐይ ስትጠልቅ ሰዎች በልዩ ልዩ ደዌ የተያዙባቸውን ሕመምተኞች ሁሉ ወደ ያሹዋ አመጡ፤ እርሱም በእያንዳንዳችው ላይ እጁን በመጫን ፈወሳቸው፡፡",
      "40": "አጋንንትም “አንተ እኮ የያህዌ ልጅ ነህ!” እያሉ በመጮኽ ብዙ ሰዎችን እየለቀቁ ይወጡ ነበር፤ እርሱ መሲሕ መሆኑንም ዐውቀው ነበር፡፡ ያሹዋ ግን ስለ እርሱ ምንም እንዳይናገሩ በመገሠጽ ይከለክላቸው ነበር፡፡",
      "41": "በነጋም ጊዜ ያሹዋ ከዚያ ወጥቶ ሰው ወደሌለበት ወደ አንድ ገለልተኛ ቦታ ሄደ፤ ሰዎቹም ይፈልጉት ነበር፤ ባገኙትም ጊዜ “ተለይተኸን አትሂድብን” ብለው ለመኑት፡፡",
      "42": "እርሱ ግን “እኔ የተላክሁት ለዚህ ስለሆነ ወደ ሌሎችም ከተሞች ሄጄ የያህዌን መንግሥት የምሥራች ቃል ማብሠር ይገባኛል” አላቸው፡፡",
      "43": "ስለዚህ በይሁዳም በምኩራቦች ሁሉ እየተዘዋወረ ያስተምር ነበር፡፡"
    },
    "Chapter 5": {
      "1": "አንድ ቀን ያሹዋ በጌንሴሬጥ ባሕር ዳር ቆሞ ሳለ ብዙ ሰዎች ወደ እርሱ ቀርበው የያህቬህ(יהוה)ን ቃል ለመስማት ይጋፉ ነበር፡፡",
      "2": "እርሱ በባሕሩ ዳር ተጠግተው የቆሙትን ሁለት ጀልባዎች አየ፤ ዓሣ አጥማጆቹ ግን ከጀልባዎቹ ወርደው መረቦቻቸውን ያጥቡ ነበር፡፡",
      "3": "ያሹዋ ከጀልባዎቹ ወደ አንዲቱ የስምዖን ወደሆነችው ገባ ስምዖንንም “ይህችን ጀልባ ከምድር ወደ ባሕሩ እስቲ ጥቂት ፈቀቅ አድርግልኝ” አለው፡፡ ከዚህም በኋላ በጀልባዋ ላይ ተቀምጦ ሕዝቡን ያስተምር ጀመር፡፡",
      "4": "ንግግሩንም ከጨረሰ በኋላ ስምዖንን “ጀልባዋን ወደ ጥልቅ ባሕር ራቅ አድርገህ አንተና ጓደኞችህ ዓሣ ለማጥመድ መረባችሁን ጣሉ” አለው፡፡",
      "5": "ስምዖንም “መምህር ሆይ! ሌሊቱን ሙሉ ስንደክም አድረን ምንም አልያዝንም አንተ ካልህ ግን እነሆ መረቡን እንጥላለን” አለው፡፡",
      "6": "መረቡን በጣሉ ጊዜ መረቡ እስኪቀደድ ድረስ እጅግ ብዙ ዓሣ ያዙ፡፡",
      "7": "ስለዚህ በሌላይቱ ጀልባ ላይ የነበሩት ጓደኞቻቸው መጥተው እንዲያግዙዋቸው በጥቅሻ ጠሩዋቸው እነርሱም መጥተው ሁለቱ ጀልባዎች ሊሰምጡ ጥቂት እስኪቀራቸው ድረስ በዓሣ ሞሉአቸው፡፡",
      "8": "ስምዖን ጴጥሮስ ይህንን ባየ ጊዜ በያሹዋ ፊት ተንበርክኮ ጌታ ሆይ እኔ ኃጢአተኛ ስለሆንሁ ወደ እኔ አትቅረብ አለው፡፡",
      "9": "ይህንንም ያለበት ምክንያት እርሱና አብረውት የነበሩት ጓደኞቹ ሁሉ ከያዙት ዓሣ ብዛት የተነሣ እጅግ ተገርመው ስለነበር ነው፡፡",
      "10": "እንዲሁም የስምዖን ጓደኞች የሆኑት የዘብዴዎስ ልጆች ያዕቆብና ዮሐንስም ተገርመው ነበር፡፡ ያሹዋ ስምዖንን “አይዞህ አትፍራ ከእንግዲህ ወዲህ ሰዎችን የምታጠምድ ትሆናለህ” አለው፡፡",
      "11": "እነርሱም ጀልባዎቹን ወደ ምድር ካስጠጉ በኋላ ሁሉን ነገር ትተው የያሹዋ ተከታዮች ሆኑ፡፡",
      "12": "አንድ ቀን ያሹዋ በአንዲት ከተማ ውስጥ ሳለ ገላውን ለምጽ የወረሰው አንድ ሰው ወደ እርሱ መጣ፤ ያሹዋን ባየው ጊዜ በግንባሩ ተደፍቶ “ብትፈቅድስ ልታነጻኝ ትችላለህ” ሲል ለመነው፡፡",
      "13": "ያሹዋም እጁን ዘርግቶ ዳሰሰውና “ፈቅጃለሁ ንጻ” አለው፡፡ ወዲያውኑ ከለምጹ ነጻ፡፡",
      "14": "ቀጥሎም ያሹዋ እንዲህ ሲል አዘዘው፤ “ይህን ነገር ለማንም አትናገር፤ ነገር ግን በቀጥታ ሄደህ ራስህን ለካህን አሳይ፤ ለሕዝብ ምስክር እንዲሆን ስለ መንጻትህ ሙሴ ያዘዘውን መሥዋዕት አቅርብ፡፡",
      "15": "የያሹዋ ዝና ግን ከምንጊዜውም ይበልጥ ተሰማ፤ ብዙ ሰዎችም እርሱን ለመስማትና ከበሽታቸውም ለመዳን ፈልገው ይሰበሰቡ ነበር፡፡",
      "16": "እርሱ ግን በየጊዜው ብቻውን ወደ በረሓ እየሄደ ይጸልይ ነበር፡፡",
      "17": "አንድ ቀን ያሹዋ ሲያስተምር ሳለ ፈሪሳውያንና የሙሴ ሕግ መምህራን በአጠገቡ ተቀምጠው ነበር እነርሱ ከገሊላና ከይሁዳ መንደሮች ሁሉ እንዲሁም ከኢየሩሳሌም ከተማ የመጡ ነበሩ፡፡ ያሹዋ በሽተኞችን የሚፈውስበት የያህቬህ(יהוה) ኀይል ነበረው፡፡",
      "18": "እነሆ አንድ ሽባ ሰው በአልጋ የተሸከሙ ሰዎች ወደ ያሹዋ መጡ፤ ያሹዋ ወደ ነበረበት ቤት አግብተው በፊቱ ሊያኖሩት ፈልገው ነበር፡፡",
      "19": "ነገር ግን ከሕዝቡ ብዛት የተነሣ ሽባውን ወደ ቤት ማግባት አቃታቸው፤ ስለዚህ ወደ ጣራ ላይ ይዘውት ወጡ፤ ጣራውንም ሸንቁረው ሽባውን ከነአልጋው በያሹዋ ፊት አወረዱት፡፡",
      "20": "ያሹዋ እምነታቸውን ባየ ጊዜ ሽባውን “አንተ ሰው ኃጢአትህ ተደምስሶልሃል” አለው፡፡",
      "21": "የሙሴ ሕግ መምህራንና ፊሪሳውያን “በያህቬህ(יהוה) ላይ የስድብ ቃል የሚናገር ይህ ማን ነው? ኃጢአትን የሚደመስስ ያህዌ ብቻ ነው እንጂ ሌላ ማነው?” እያሉ ያስቡ ነበር፡፡",
      "22": "ያሹዋም አሳባቸውን ዐውቆ እንዲህ አላቸው፤ “በልባችሁ ስለምን ይህን ታስባላችሁ?",
      "23": "ለመሆኑ ኃጢአትህ ይቅር ተብሎልሃል ከማለትና ተነሥተህ ሂድ ከማለት የትኛው ይቀላል?",
      "24": "ነገር ግን የሰው ልጅ በምድር ላይ ኃጢአትን ለመደምሰስ ሥልጣን እንዳለው ማወቅ አለባችሁ” ብሎ ሽባውን ሰው “አንተ ሰው ተነሥ አልጋህን ተሸክመህ ወደ ቤትህ ሂድ” አለው፡፡",
      "25": "ሽባውም በሰዎቹ ፊት ተነሣና አልጋውን ተሸክሞ ያህዌን እያመሰገነ ወደ ቤቱ ሄደ፡፡",
      "26": "በዚያም የነበሩት ሰዎች ሁሉ እጅግ ተገርመው በመፍራት ዛሬ ድንቅ ነገር አየን እያሉ ያህዌን አመሰገኑ፡፡",
      "27": "ያሹዋ ከዚያ ወጥቶ ሲሄድ ሌዊ የተባለውን ቀራጭ በቀረጥ መቀበያ ስፍራ ተቀምጦ አየውና ተከተለኝ አለው፡፡",
      "28": "ሌዊም ብድግ አለና ሁሉን ነገር ትቶ ተከተለው፡፡",
      "29": "ከዚህም በኋላ ሌዊ በቤቱ ለያሹዋ ክብር ትልቅ ግብዣ አደረገ፤ በግብዣውም ላይ ብዙ ቀራጮችና ሌሎችም ብዙ ሰዎች ተገኝተው ነበር፡፡",
      "30": "ፈሪሳውያንና ወገኖቻቸው የሆኑ የሙሴ ሕግ መምህራን ከቀራጮችና ከኃጢአተኞች ጋር የምትበሉትና የምትጠጡት ስለምን ድን ነው? ብለው በያሹዋ ደቀ መዛሙርት ላይ አጉረመረሙ፡፡",
      "31": "ያሹዋም እንዲህ ሲል መለሰላቸው “በሽተኞች እንጂ ጤነኞች ሐኪም አያስፈልጋቸውም፤",
      "32": "እኔ የመᣵረጃ ኃጢአተኞችን ወደ ንስሓ ለመጥራት ነው እንጂ ጻድቃንን ወደ ንስሓ ለመጥራት አይደለም፡፡",
      "33": "ከዚህም በኋላ ያሹዋን “የዮሐንስና የፈሪሳውያን ደቀ መዛሙርት ጾምና ጸሎት ያዘወትራሉ፤ የአንተ ደቀ መዛሙርት ግን ሁልጊዜ የሚበሉትና የሚጠጡት ለምንድን ነው?” በማለት ጠየቁት፡፡",
      "34": "ያሹዋም እንዲህ ሲል መለሰላቸው፤ “ሙሽራው ከእነርሱ ጋር እያለ ሚዜዎች መጾም ይገባቸዋል ብላችሁ ታስባላችሁን?",
      "35": "ነገር ግን ሙሽራው ከእነርሱ የሚለይበት ጊዜ ይመጣል በዚያን ጊዜ ይጾማሉ፡፡”",
      "36": "ቀጥሎም ያሹዋ እንዲህ ሲል አንድ ምሳሌ ነገራቸው፤ “ከአዲስ ልብስ ላይ ዕራፊ ቀድዶ በአሮጌ ልብስ ላይ የሚጥፍ ማንም የለም፤ ይህን የሚያደርግ ቢኖር ግን አዲሱን ልብስ በከንቱ ይቀደዋል፤ አዲሱም ዕራፊ ለአሮጌው ልብስ አይስማማም፤",
      "37": "እንዲሁም በአረጀ የወይን ጠጅ አቁማዳ አዲስ የወይን ጠጅ የሚያኖር ማንም የለም፤ ይህን የሚያደርግ ቢኖር ግን አዲሱ የወይን ጠጅ አቁማዳውን ያፈነዳዋል፤ የወይን ጠጁም ይፈሳል፤ አቁማዳውም ከጥቅም ውጭ ይሆናል፡፡",
      "38": "ስለዚህ አዲሱን የወይን ጠጅ በአዲስ አቁማዳ ማኖር ይገባል፤",
      "39": "ብዙ ጊዜ የቆየ ደረቅ የወይን ጠጅ የጠጣ አዲሱን በተሐ የወይን ጠጅ መጠጣት አይፈልግም፤ ምክንያቱም ‘የቆየው ደረቅ የወይን ጠጅ የተሻለ ነው' ይላል፡፡”"
    },
    "Chapter 6": {
      "1": "በሰንበት ቀን ያሹዋ በእርሻ መካከል ሲያልፍ ሳለ ደቀ መዛሙርቱ የስንዴ እሸት እቀጠፉ በእጃቸው ማሸትና መብላት ጀመሩ፤",
      "2": "ከፈሪሳውያን አንዳንዶቹ ደቀ መዛሙርቱን “በሰንበት ቀን ሊደረግ የማይገባውን ነገር ስለ ምን ታደርጋላችሁ?” አሉአቸው፡፡",
      "3": "ያሹዋም እንዲህ ሲል መለሰላቸው፤ “እርሱና አብረውት የነበሩት ሰዎች በተራቡ ጊዜ ዳዊት ያደረገውን አላነበባችሁምን?",
      "4": "እርሱ ወደ ያህቬህ(יהוה) ቤት ገብቶ ከካህናት በቀር ለሌሎች መብላት ያልተፈቀደውን የተቀደሰ የመባ ኀብስት አንሥቶ በላ፤ ከእርሱ ጋር ለነበሩትም ሰዎች ሰጣቸው፡፡”",
      "5": "ቀጥሎም ያሹዋ “የሰው ልጅ ለሰንበትም ጌታዋ ነው አላቸው፡፡”",
      "6": "በሌላም ሰንበት ቀን ያሹዋ ወደ ምኩራብ ገብቶ ያስተምር ነበር፤ እዚያም ቀኝ እጁ ሽባ የሆነ አንድ ሰው ነበር፡፡",
      "7": "የሙሴ ሕግ መምህራንና ፈሪሳውያንም ያሹዋን የሚከሱበት ወንጀል ለማግኘት ፈልገው “እስቲ በሰንበት ቀን ይፈውሰው እንደሆነ እንይ?” ብለው ይጠባበቁት ነበር፡፡",
      "8": "ያሹዋ ግን አሳባቸውን ዐውቆ እጀ ሽባውን “ተነሥና በመካከል ቁም!” አለው፤ ሽባውም ተነሣና በመካከል ቆመ፡፡",
      "9": "በዚህ ጊዜ ያሹዋ “እስቲ ልጠይቃችሁ ለመሆኑ በሰንበት ቀን የተፈቀደው መልካም ማድረግ ነውን ወይስ ክፉ? ነፍስን ማዳን ነውን ወይስ ማጥፋት? አላቸው፡፡",
      "10": "ያሹዋ በዙሪያው ወዳሉት ሰዎች ሁሉ ከተመለከተ በኋላ እጀ ሽባውን “እጅህን ዘርጋ!” አለው፡፡ እርሱም እጁን በዘረጋው ጊዜ ዳነለትና እንደ ሌላው እጅ ደህና ሆነ፡፡",
      "11": "የሙሴ ሕግ መምህራንና ፈሪሳውያን ግን በጣም ተቆጥተው፤ “እንግዲህ ያሹዋን ምን ማድረግ ይቻለናል?” በማለት እርስ በርሳቸው ተነጋገሩ፡፡",
      "12": "ከዚህ በኋላ አንድ ቀን ያሹዋ ለመጸለይ ወደ ተራራ ወጣ እዚያ ሌሊቱን ሙሉ ወደ ያህቬህ(יהוה) ሲጸልይ አደረ፡፡",
      "13": "በነጋም ጊዜ ደቀ መዛሙርቱን ወደ እርሱ ጠራ፤ ከእነርሱም መካከል ዐሥራ ሁለቱን መርጦ ሐዋርያት ብሎ ሰየማቸው፡፡",
      "14": "እነርሱም ቀጥለው የሚገኙት ናቸው፡- ጴጥሮስ ብሎ የሰየመው ስምዖንና ወንድሙ እንድርያስ፣ ያዕቆብና ዮሐንስ ፊልጶስና በርቶሎሜዎስ፣",
      "15": "ማቴዎስና ቶማስ፣ የእልፍዮስ ልጅ ያዕቆብና ተቀናቃኝ ተብሎ የሚጠራው ስምዖን፣",
      "16": "የያዕቆብ ልጅ ይሁዳና ያሹዋን አሳልፎ የሰጠው አስቆሮታዊው ይሁዳ፡፡",
      "17": "ያሹዋ ከሐዋርያቱ ጋር ከተራራው ወርዶ በሜዳ ላይ ቆመ ከደቀ መዛሙርቱም ብዙዎቹ በዚያ ነበሩ፤ እንዲሁም ሊሰሙትና ከበሽታቸው ሊፈወሱ ፈልገው የመጡ እጅግ ብዙ �ሰዎች ነበሩ፡፡ እነርሱም የመጡት ከይሁዳ ክፍለ ሀገር፣ ከኢየሩሳሌም ከተማ፣ በባሕር አጠገብ ከሚገኙት ከጢሮስና ከሲዶና ከተማዎች ነበር፡፡",
      "18": "በርኩሳን መናፍስት የተያዙ ሰዎችም መጥተው ይፈወሱ ነበር፡፡",
      "19": "የማዳን ኀይል ከእርሱ እየወጣ ሁሉንም ይፈውስ ስለነበር ሰዎቹ ሁሉ ያሹዋን ለመንካት ይፈልጉ ነበር፡፡",
      "20": "ያሹዋ መለስ ብሎ ወደ ደቀ መዘሙርቱ እየተመለከተ እንዲህ አላቸው፡፡",
      "21": "“የያህዌ መንግሥት የእናንተ ናትና እናንተ ድኾች ደስ ይበላችሁ",
      "22": "እናንተ አሁን የምትራቡ በኋላ ትጠግባላችሁና ደስ ይበላችሁ እናንተ አሁን የምታለቅሱ በኋላ ትስቃላችሁና ደስ ይበላችሁ",
      "23": "የእኔ ተከታዮች በመሆናችሁ ምክንያት ሰዎች ሲጠሉዋችሁና አንቀበላችሁም ብለው ሲለዩአችሁ ሲደበድቧችሁና ስማችሁን ሲያጠፉ ደስ ይበላችሁ፤ በመንግሥተ ሰማይ ዋጋችሁ ትልቅ ነውና ይህ ሁሉ ሲደርስባችሁ ደስ ይበላችሁ፤ በደስታም ፈንድቁ አባቶቻቸውም በነቢያት ላይ እንዲህ ያለውን ክፋት አድርገውባቸው ነበር፡፡",
      "24": "እናንተ ሀብታሞች ግን የፈለጋችሁትን ሁሉ አሁን አግኝታችኋልና ወዮላችሁ!",
      "25": "እናንተ አሁን የጠገባችሁ ኋላ ትራባላችሁና ወዮላችሁ! እናንተ አሁን የምትስቁ ኋላ ስለምታዝኑና ስለምታለቅሱ ወዮላችሁ!",
      "26": "“ሰዎች ሁሉ ሲያመስግኑአችሁና ስለ እናንተ መልካም ሲናገሩ ወዮላችሁ! አባቶቻቸውም ለሐሰተኞች ነቢያት እንዲሁ አድርገው ነበር፡፡”",
      "27": "“ለእናንተ ለምትሰሙኝ ግን እንዲህ እላችኋለሁ፤ ጠላቶቻችሁን ውደዱ ለሚጠሉአችሁም መልካም ነገር አድርጉ፤",
      "28": "የሚረግሙአችሁን መርቁ ለሚበድሉአችሁም ጸልዩላቸው፤",
      "29": "አንዱን ጉንጭህን በጥፊ ለሚመታህ፤ ሌላውን ጉንጭህን እንዲመታ አዙርለት፤ ነጠላህን ለሚወስድብህ እጀ ጠባብህንም ጨምረህ ስጠው፤",
      "30": "ለሚለምንህ ሁሉ ስጥ፤ ገንዘብህን የሚወስድብህን ሰው እንዲመልስ አትጠይቀው፡፡",
      "31": "ሰዎች ለእናንተ ሊያደርጉላችሁ የምትፈልጉትን እናንተም እንዲሁ ለእነርሱ አድርጉላቸው፡፡",
      "32": "“የሚወዷችሁን ብትወዱ ምን ብልጫ ታገኛላችሁ፤ ኃጢአተኞችም እኮ የሚወዷቸውን ይወዳሉ!",
      "33": "መልካም ነገር ብታደርጉላቸው ምን ብልጫ ታገኛላችሁ ኃጢአተኞችም እኮ እንዲሁ ያደርጋሉ!",
      "34": "ይመልሱልናል ብላችሁ ለምታስቡአቸው ሰዎች ብታበድሩ ምን ብልጫ ታገኛላችሁ? ያንኑ ያበደሩትን መልሰው ለመቀበልማ ኃጢአተኞችም ለኃጢአተኞች ያበድራሉ፡፡",
      "35": "እናንተ ግን ጠላቶቻችሁን ውደዱ፤ መልካም ነገርም አድርጉላቸው፤ ብድራችን ይመለስልናል ብላችሁ ተስፋ ሳታደርጉ አበድሩ፤ ይህን ብታደርጉ ዋጋችሁ ትልቅ ይሆናል የልዑል ያህቬህ(יהוה) ልጆችም ትሆናላችሁ እርሱ ለውለታ ቢሶችና ለክፉዎች እንኳ ሳይቀር ቸር ነው፡፡",
      "36": "የሰማይ አባታችሁ መሐሪ እንደሆነ እናንተም እንዲሁ መሐሪዎች ሁኑ፡፡",
      "37": "“በማንም ላይ አትፍረዱ፤ በእናንተም ላይ አይፈረድባችሁም፤ ሌሎችን አትንቀፉ እናንተም አትነቀፉም ይቅር በሉ እናንተም ይቅርታ ታገኛላችሁ፤",
      "38": "ስጡ፤ ለእናንተም ይሰጣችኋል፤ በምትሰፍሩበት መስፈሪያ እንዲሁ ይሰፈርላችኋል፤ እንዲሁም በጥሩ መስፈሪያ ታምቆና ተጠቅጥቆ እስኪትረፈረፍ ድረስ ተሰፍሮ ይሰጣችኋል፡፡”",
      "39": "ቀጥሎም ያሹዋ ይህንን ምሳሌ ነገራቸው፤ “ዕውር ዕውርን ሊመራ ይችላልን? እንዲህማ ቢያደርግ ሁለቱም ተያይዘው በጉድጓድ ውስጥ ይወድቃሉ፡፡",
      "40": "ተማሪ ትምህርቱን በደንብ ከተማረ እንደ አስተማሪው ይሆናል፡፡",
      "41": "“በአንተ ዐይን ያለውን ግንድ ሳታይ ስለምን በሰው ዐይን ያለውን ጉድፍ ትመለከታለህ?",
      "42": "ደግሞስ በአንተ ዐይን ያለውን ግንድ ሳታይ ሌላውን ሰው ‘ወንድሜ ሆይ! እስቲ በዐይንህ ያለውን ጉድፍ ላውጣልህ' ማለት እንዴት ትችላለህ? አንተ ግብዝ፤ አስቀድመህ በአንተ ዐይን ያለውን ግንድ አውጣ፤ ከዚህ በኋላ በሌላው �ሰው ዐይን ያለውን ጉድፍ ለማውጣት አጥርተህ ማየት ትችላለለህ፡፡",
      "43": "“ጥሩ ዛፍ መጥፎ ፍሬ አያፈራም፤ እንዲሁም መጥፎ ዛፍ ጥሩ ፍሬ አያፈራም፡፡",
      "44": "ዛፍ ሁሉ በፍሬው ይታወቃል፤ ከእሾኽ ቁጥቋጦ የበለስ ፍሬ አይለቀምም፤ እንዲሁም ከቀጋ የወይን ፍሬ አይለቀምም፡፡",
      "45": "ስለዚህ ደግ ሰው ከመልካም ልቡ መልካም ነገር ያወጣል፤ ክፉ ሰውም ከመጥፎ ልቡ ክፋውን ነገር ያወጣል፡፡ ሰው በአፉ የሚናገረው ከልቡ ሞልቶ የተረፈውን ነው፡፡",
      "46": "“እኔ የምነግራችሁን አትፈጽሙም፤ ታዲያ ስለምን ጌታ ሆይ! ጌታ ሆይ! እያላችሁ ትጠሩኛላችሁ?",
      "47": "ወደ እኔ የሚመጣና ቃሌንም ሰምቶ የሚፈጽም ማንን እንደሚመስል ልንገራችሁ፤",
      "48": "እርሱ በጥልቅ ቆፍሮ ቤቱን በጽኑ አለት ላይ የመሠረተውን ሰው ይመስላል፤ ጎርፍ መጥቶ ያንን ቤት ገፋው፤ ነገር ግን በጽኑ መሠረት ላይ ስለ ተሠራ ሊያነቃንቀው አልቻለም፡፡",
      "49": "ቃሌን ሰምቶ የማይፈጽም ግን ያለ መሠረት በአሸዋማ መሬት ላይ ቤቱን የሠራ ሰውን ይመስላል፤ ጎርፍ መጥቶ ያንን ቤት በገፋው ጊዜ ወዲያውኑ ወደቀ አወዳደቁም እጅግ ታላቅ ሆነ፡፡”"
    },

    "Chapter 7": {
      "1": "ያሹዋ ይህን ሁሉ ለሕዝቡ ተናግሮ ከጨረሰ በኋላ ወደ ቅፍርናሆም ሄደ፡፡",
      "2": "በዚያም አንድ ሮማዊ የመቶ አለቃ ነበር፡፡",
      "3": "የመቶ አለቃው ስለ ያሹዋ በሰማ ጊዜ የአይሁድ ሽማግሌዎችን “እባካችሁ ያሹዋ መጥቶ አገልጋዬን እንዲፈውስልኝ ሄዳቸሁ ለምኑልኝ” ሲል ላካቸው፡፡",
      "4": "እነርሱም ወደ ያሹዋ ሄደው “ይህን እንድታደርግለት የሚገባው ሰው ነው፤",
      "5": "እርሱ ሕዝባችንን ይወዳል ምኩራብም ሠርቶልናል” ሲሉ አጥብቀው ለመኑት፡፡",
      "6": "ስለዚህ ያሹዋ ከእነርሱ ጋር አብሮ ሄደ፤ ወደ ቤቱም በቀረበ ጊዜ የመቶ አለቃው ወዳጆቹን እንዲህ ሲል ወደ ያሹዋ ላከ፤ “ጌታ ሆይ አንተ ወደ ቤቴ ትገባ ዘንድ ያልተገባሁ ነኝና ወደ እኔ ለመምጣት አትድከም፡፡",
      "7": "እኔም ራሴ ወደ አንተ ለመምጣት የበቃሁ ሰው አይደለሁም፡፡ ስለዚህ አንተ እዚያው ሆነህ በቃልህ ብታዝ አገልጋዬ ይድናል፡፡",
      "8": "እኔ ራሴ ለባለ ሥልጣኖች ታዛዥ ስሆን ከእኔ በታች የማዝዛቸው ወታደሮች አሉኝ፡፡ ስለዚህ አንዱን ሂድ ስለው ይሄዳል ሌላውን  ና ስለው ይመጣል አገልጋዬንም ይህን አድርግ ስለው ያደርጋል፡፡”",
      "9": "ያሹዋ ይህን በሰማ ጊዜ ተደነቀ፤ ወደሚከተሉትም ሰዎች መለስ ብሎ “በእሥራኤል እንኳ እንዲህ ያለ እምነት ከቶ አላገኘሁም እላችኋለሁ” አላቸው፡፤",
      "10": "የተላኩትም ሰዎች ወደ መቶ አለቃው ቤት ተመልሰው በመጡ ጊዜ አገልጋዩ ድኖ አገኙት፡፡",
      "11": "በማግሥቱ ያሹዋ ናይን ወደምትባል ወደ አንዲት ከተማ ሄደ፤ ደቀ መዛሙርቱና ብዙ ሕዝብ ከእርሱ ጋር አብረው ሄዱ፤",
      "12": "ያሹዋ ወደ ከተማይቱ በር አጠገብ ሲደርስ እነሆ ሰዎች ሬሣ ተሸክመው ከከተማይቱ ይወጡ ነበር፡፡ የሞተው ሰው ለእናቱ አንድ ነበር፡፡ እናቱም ባልዋ የሞተባት መበለት ነበረች ከከተማይቱም ብዙ ሰዎች ተከትለዋት ነበር፡፡",
      "13": "ጌታም ባያት ጊዜ ራራላትና አይዞሽ አታልቅሺ አላት፡፡",
      "14": "ከዚህ በኋላ ያሹዋ ወደፊት ራመድ ብሎ ቃሬዛውን ነካ ቃሬዛውንም የተሸከሙት ሰዎች ቆሙ ያሹዋም “አንተ ወጣት ተነሥ እልሃለሁ” አለ፡፡",
      "15": "የሞተው ቀና ብሎ ተቀመጠና መነጋገር ጀመረ ከዚህም በኋላ ያሹዋ ለእናትየዋ “እነሆ ልጅሽ” ብሎ ሰጣት፡፡",
      "16": "ሁሉንም ፍርሃት ይዞአቸው “ታላቅ ነቢይ ከመካከላችን ተነሥቶአል ያህዌ ሕዝቡን ሊያድን መጥቶአል እያሉ ያህዌን አመስገኑ፡፡",
      "17": "የያሹዋ ዝና በይሁዳ ክፍለ ሀገር ሁሉና በዙሪያውም ባለው አገር ሁሉ ተሰማ፡፡",
      "18": "የዮሐንስ ደቀ መዛሙርት ይህን ሁሉ ለዮሐንስ አወሩለት እርሱም ከደቀ መዛሙርቱ ሁለቱን ጠርቶ",
      "19": "“ይመጣል የተባለው መሲሕ አንተ ነህን? ወይስ ሌላ እንጠብቅ? ብላችሁ ጠይቁት” ሲል ወደ ጌታ ያሹዋ ላካቸው፡፡",
      "20": "እነርሱም ወደ ያሹዋ ሄደው “‘ይመጣል የተባለው መሲሕ አንተ ነህን? ወይስ ሌላ እንጠብቅ? ብላችሁ ጠይቁት ሲል አጥማቂው ዮሐንስ ወደ አንተ ልኮናል” አሉት፡፡",
      "21": "ያሹዋ በዚያኑ ሰዓት ሰዎችን ከልዩ ልዩ በሽታና ደዌ ፈወሰ፤ ርኩሳን መናፍስትንም አስወጣ የብዙ ዕውሮችንም ዐይን አበራ፡፡",
      "22": "ያሹዋ መልእክተኞቹን እንዲህ አላችው፤ “ተመልሳችሁ ሂዱና ለዮሐንስ ያያችሁትንና የሰማችሁትን ንገሩት እነሆ ዕውሮቸ ያያሉ፤ አንካሶች ቀጥ ብለው ይሄዳሉ፤ ለምጻሞች ይድናሉ፤ ደንቆሮዎች ይሰማሉ፤ ሙታን ይነሳሉ ለድኾችም የምሥራች ይነገራል፡፡",
      "23": "በእኔ የማይጠራጠርና የማይሰናከል የተመሰገነ ነው፡፡",
      "24": "የዮሐንስ መልእክተኞች ከሄዱ በኋላ ያሹዋ ስለ ዮሐንስ ለሕዝቡ እንዲህ እያለ ይናገር ጀመር፤ “ምን ልታዩ ወደ በረሓ ወጣችሁ? በነፋስ የሚወዛወዘውን ሸንበቆ ለማየት ነውን?",
      "25": "ደግሞስ ምን ለማየት ወጣችሁ? ቀጭን የሐር ልብስ የለበሰውን ሰው ለማየት ነውን? ቀጭን የሐር ልብስ የሚለብሱና በቅምጥልነት የሚኖሩማ በነገሥታት ቤት ይገኛሉ!",
      "26": "ታዲያስ ምን ልታዩ ወጣችሁ ነቢይ ለማየት ነውን? አዎ እላችኋለሁ፤ እንዲያውም ከነቢይ የሚበልጠውን ለማየት ነው፡፡",
      "27": "እርሱ እነሆ እፊት እፊት እየሄደ መንገድህን የሚያዘጋጅ መልእክተኛዬን እልካለሁ ተብሎ የተጻፈለት ነው፡፡",
      "28": "በምድር ላይ ከተወለዱት ሰዎች ሁሉ ከዮሐንስ የሚበልጥ ከቶ ማንም የለም በያህዌ መንግሥት ግን ከሁሉ ያነሰ ይበልጠዋል፡፡”",
      "29": "ይህን በሰሙ ጊዜ ሕዝቡ ሁሉ ቀራጮችም እንኳ ሳይቀሩ በዮሐንስ እጅ ተጠምቀው ስለነበር የያህቬህ(יהוה) ሥራ ትክክል መሆኑን ተገነዘቡ፡፡",
      "30": "ፈሪሳውያንና የሙሴ ሕግ መምህራን ግን በዮሐንስ እጅ አንጠመቅም በማለት የያህዌን ፈቃድ ተቃውመው ነበር፡፡",
      "31": "ቀጥሎም ያሹዋ እንዲሀ አለ እንግዲህ የዚህን ዘመን ሰዎች በምን እመስላቸዋለሁ? ምንስ ይመስላሉ?",
      "32": "በአደባባይ ተቀምጠው የሚጫወቱ ልጆችን ይመስላሉ እነርሱም እርስ በእርሳቸው እየተጠራሩ ‘የደስታ ሙዚቃ አሰማናችሁ እናንተ ግን አልጨፈራችሁም፤ የሐዘን እንጉርጉሮ አሰማናችሁ እናንተ ግን አላለቀሳችሁም' የሚሉ ናቸው፡፡",
      "33": "እንዲሁም አጥማቂው ዮሐንስ እህል ሳይበላና የወይን ጠጅ ሳይጠጣ ቢመጣ ‘ጋኔን አለበት' አላችሁት፡፡",
      "34": "የሰው ልጅ ደግሞ እየበላና እየጠጣ ቢመጣ እነሆ ይህ መብልና መጠጥ የሚወድ ነው የቀራጮችና የኃጢአተኞችም ወዳጅ ነው አላችሁት፡፡",
      "35": "ነገር ግን የያህዌ ጥበብ ትክክለኛነት የሚታወቀው በጥበበኞች ዘንድ ብቻ ነው፡፡",
      "36": "አንድ ፈሪሳዊ ያሹዋን ምሳ ጋበዘው፤ ያሹዋም ወደ ፈሪሳዊው ቤት ገብቶ ምሳ ለመብላት በማእድ ተቀመጠ፡፡",
      "37": "በዚያች ከተማ አንዲት ኃጢአተኛ ሴት ነበረች፤ እርስዋም ያሹዋ በፈሪሳዊው ስምዖን ቤት ምሳ መጋበዙን በሰማች ጊዜ ሽቶ የሞላበት የአልባስጥሮስ ብልቃጥ ይዛ መጣች፡፡",
      "38": "ከያሹዋ በስተኋላ በእግሮቹ አጠገብ ቆማ እያለቀሰች እግሮቹን በእንባዋ ታርስና በጠጉርዋ ታብስ ነበር፡፡",
      "39": "ምሳ የጋበዘው ፈሪሳዊ ይህን ባየ ጊዜ “ይህ ሰው ነቢይ ቢሆን ኖሮ ይህች የምትዳስሰው ሴት ማን እንደሆነችና ምን ዐይነት ኃጢአተኛ እንደሆነች ባወቀ ነበር” ሲል በልቡ አሰበ፡፡",
      "40": "ያሹዋም “ስምዖን ሆይ! አንድ የምነግርህ ነገር አለኝ” አለው፡፡",
      "41": "እርሱም “መምህር ሆይ! እሺ ንገረኝ” አለው፡፡",
      "42": "ያሹዋም እንዲህ ሲል ንግግሩን ቀጠለ፤ ከአንድ አበዳሪ ገንዘብ የተበደሩ ሁለት ሰዎች ነበሩ አንዱ አምስት መቶ ብር ሌላው ደግሞ ኀምሳ ብር ተበደሩ፡፡",
      "43": "ሁለቱም የተበደሩትን መክፈል ቢያቅታቸው አበዳሪው ዕዳቸውን ተወላቸው፤ ታዲያ ከሁለቱ ባለዕዳዎቸ አበዳሪውን አብልጦ ሚወድ የትኛው ይመስላል?” አለው፡፡",
      "44": "ስምዖንም “ብዙ ዕዳ የቀረለት ሰው አብልጦ የሚወድደው የመስለኛል” ሲል መለሰ፡፡",
      "45": "ያሹዋም መልስህ ልክ ነው አለው፡፡",
      "46": "ከዚህ በኋላ ያሹዋ ወደ ሴትዮዋ መለስ ብሎ ስምዖንን እንዲህ አለው፤ “ይህችን ሴት ታያለህን? እኔ ወደ ቤትህ ስገባ አንተ ውሃ እንኳ ለእግሬ አላቀረብክልኝም፤ እርስዋ ግን እግሬን በእንባዋ አጥባ በጠጉርዋ አበሰችው፡፡",
      "47": "አንተ ስትቀበለኝ አልሳምከኝም፤ እርስዋ ግን እኔ ወደ ቤትህ ከገባሁ ጀምሮ እግሬን ከመሳም አላቋረጠችም፤",
      "48": "አንተ ራሴን ዘይት እንኳ አልቀባኽኝም፤ እርስዋ ግን እግሮቼን ሽቶ ቀባች፤",
      "49": "ስለዚህ ብዙ ስለወደደች ብዙ ኃጢአትዋ ይቅር ተብሎላታል እልሃለሁ፡፡ ኃጢአቱ በጥቂት ይቅር የሚባልለት ግን የሚወድደውም በጥቂቱ ነው፡፡”",
      "50": "ከዚህ በኋላ ያሹዋ ሴትዮዋን “ኃጢአትሽ ይቅር ተብሎልሻል” አላት፡፡",
      "51": "ከእርሱ ጋር በማእድ ይበሉ የነበሩትም “ኃጢአትን እንኳ ይቅር የሚል ይህ ማን ነው?” እያሉ በልባቸው ያስቡ ጀመር፡፡",
      "52": "ያሹዋ ግን ሴትዮዋን “እምነትሽ አድኖሻል፤ በሰላም ሂጂ” አላት፡፡"
    },
    "Chapter 8": {
      "1": "ከዚህም በኋላ ያሹዋ በየከተማውና በየመንደሩ የያህዌን መንግሥት የምሥራች እያወጀ ያልፍ ነበር፤ ዐሥራ ሁለቱም አብረውት ነበሩ፡፡",
      "2": "እንዲሁም ከርኩሳን መናፍስት የተላቀቁና ከበሽታ የተፈወሱ ሴቶች ያሹዋን ይከተሉት ነበር፤ እነርሱም ሰባት አጋንንት የወጡላት መግደላዊት የተባለችው ማርያም",
      "3": "የሄሮድስ ቤት አዛዥ የነበረው የኩዛ ሚስት ዮሐና ሶስናና ሌሎችም ብዙዎች ነበሩ እነዚህ ሴቶች ያሹዋንና ደቀ መዛሙርቱን በገንዘባቸው ያገለግሉ ነበር፡፡",
      "4": "ብዙ ሕዝብ ከየከተማው ወደ እርሱ መጥተው በአንድነት በተሰበሰቡ ጊዜ ያሹዋ ይህን ምሳሌ ነገራቸው፤",
      "5": "“አንድ ገበሬ ዘሩን ሊዘራ ወጣ፤ ሲዘራም አንዳንዱ ዘር በመንገድ ዳር ወደቀና ተረገጠ ወፎችም በሉት፡፡",
      "6": "ሌላውም ዘር በጭንጫማ መሬት ላይ ወደቀ፤ በበቀለም ጊዜ መሬቱ እርጥበት ስላልነበረው ቡቃያው ደረቀ፡፡",
      "7": "ሌላውም ዘር በእሾኽ መካከል ወደቀ፤ እሾኹ አብሮ አደገና አንቆ አስቀረው፡፡",
      "8": "ሌላው ዘር ግን በመልካም መሬት ላይ ወድቆ በቀለ ቡቃያውም አድጎ እያንዳንዱ መቶ እጥፍ አፈራ፡፡” ቀጥሎም ያሹዋ “ሰሚ ጆሮ ያለው ይስማ” አለ፡፡",
      "9": "ደቀ መዛሙርቱ ያሹዋን “የዚህ ምሳሌ ትርጉም ምንድን ነው? ብለው ጠየቁት፡፡",
      "10": "ያሹዋም እንዲህ ሲል መለሰላቸው ለእናንተ የያህዌን መንግሥት ምስጢር ማወቅ ተሰጥቶአችኋል፤ ሌሎች ግን ሁሉ ነገር በምሳሌ ይነገራቸዋል፤ ምክንያቱም እነርሱ እያዩ ልብ እንዳያደርጉ እየሰሙም እንዳያስተውሉ ነው፡፡”",
      "11": "የምሳሌው ትርጉም ይህ ነው፤ “ዘሩ የያህቬህ(יהוה) ቃል ነው፡",
      "12": "በመንገድ ዳር የወደቀው ዘር የሚያመለክተው ቃሉን ለጊዜው የሚሰሙትን ሰዎች ነው፤ ነገር ግን እነርሱ አምነው እንዳይድኑ ዲያብሎስ መጥቶ ቃሉን ከልባቸው ይወስዳል፡፡",
      "13": "በጭንጫማ መሬት ላይ የወደቀውም ዘር የሚያመለክተው ቃሉን ሰምተው በደስታ የሚቀበሉትን ሰዎች ነው፤ ነገር ግን እነርሱ የሚያምኑት ለጊዜው ነው ሥር ስለሌላቸውም በፈተና ጊዜ ወዲያውኑ ይክዳሉ፡፡",
      "14": "በእሾኽም ቁጥቋጦ መካከል የወደቀው ዘር የሚያመለክተው፤ ቃሉን ለጊዜው የሚሰሙትን ሰዎች ነው፤ ነገር ግን የዚህ ዓለም አሳብና ሀብት የምድራዊ ኑሮ ምቾችም አንቆ ያለፍሬ ያስቀራቸዋል፡፡",
      "15": "በመልካም መሬት ላይ የወደቀው ዘር የሚያመለክተው ግን፤ በመልካምና በቅን ልብ ቃሉን ሰምተው የሚጠብቁትን ነው፤ እነርሱ በቃሉ ጸንተው ፍሬ የሚያፈሩ ናቸው፡፡”",
      "16": "ቀጥሎም ያሹዋ እንዲህ አለ፤ “መብራት አብርቶ እንቅብ የሚደፋበት ወይም በአልጋ ሥር የሚያኖረው ማንም የለም፡፡ ይልቅስ ወደ ቤት የሚገቡ ሁሉ ብርሃኑን እንዲያዩ በመቅረዝ ላይ ያኖረዋል፡፡",
      "17": "እንዲሁም በይፋ ሳይገለጥ ተሰውሮና ተሸሽጎ የሚቀር ምንም ነገር የለም፡፡",
      "18": "ስለዚህ ቃሉን እንዴት እንደምትሰሙ ተጠንቀቁ ምክንያቱም ላለው ሰው ተጨምሮ ይሰጠዋል የሌለው ግን አለኝ ብሎ የሚያስበው ጥቂቱም እንኳ ሳይቀር ይወስድበታል፡፡",
      "19": "የያሹዋ እናትና ወንድሞቹ ወደ እርሱ መጡ፤ ነገር ግን ከሕዝቡ ብዛት የተነሣ ሊያገኙት አልቻሉም፡፡",
      "20": "ስለዚህ “እነሆ እናትህና ወንድሞችህ በውጪ ቆመው ሊያዩህ ይፈልጋሉ” ብለው ሰዎች ነገሩት፡፡",
      "21": "ያሹዋም “የያህቬህ(יהוה)ን ቃል ሰምተው የሚፈጽሙት ሁሉ እነርሱ እናቴና ወንድሞቼ ናቸው” አለ፡፡",
      "22": "አንድ ቀን ያሹዋ ከደቀ መዛሙርቱ ጋር በጀልባ ተሳፈረና ወደ ባሕሩ ማዶ እንሻገር አላቸው፡፡ እነርሱም ለመሄድ ተነሡ፡፡",
      "23": "በባሕሩ ላይ እየቀዘፋ ሲሄድ ሳሉ ያሹዋ አንቀላፋ፤ በዚያን ጊዜ ብርቱ ዐውሎ ነፋስ በባሕሩ ላይ ተነሣ፡፡ ውሃውም በጀልባው ውስጥ መሙላት ስለጀመረ ሁሉም ተጨነቁ፡፡",
      "24": "ስለዚህ ደቀ መዛሙርቱ “መምህር ሆይ! መምህር ሆይ! ኧረ ልናልቅ ነው!” ሲሉ ያሹዋን ቀሰቀሱት፡፡ እርሱም ነቅቶ ነፋሱንና ማዕበሉነ ገሠጻቸው፤ ነፋሱና ማዕበሉ ወዲያውኑ ፀጥ አሉ፤ ታላቅ ፀጥታም ሆነ፡፡",
      "25": "ከዚያም በኋላ ያሹዋ ደቀ መዛሙርቱን “እምነታችሁ የት አለ?” አላቸው፡፡ እነርሱ ግን እጅግ ተደንቀውና ፈርተው እርስ በርሳቸው “ነፋስንና ማዕበልን ያዝዛል፤ እነርሱም ይታዘዙለታል፤ ኧረ ለመሆኑ ይህ ማን ነው?” ተባባሉ፡፡",
      "26": "ባሕሩንም ተሻግረው በገሊላ ማዶ ወደምትገኘው ወደ ጌራሴኖን አገር ደረሱ፤",
      "27": "ያሹዋ ከጀልባ ወደ ምድር በወረደ ጊዜ አጋንንት ያደሩበት አንድ ሰው ልብሱን ከጣለ ብዙ ጊዜው ነበር፤ የሚኖረውም በመቃብር ቦታ እንጂ በቤት ውስጥ አልነበረም፡፡",
      "28": "ያሹዋን ባየ ጊዜ ጮኸ፤ በያሹዋ ፊትም ወደቀና ድምፁን ከፍ አድርጎ አንተ የልዑል ያህቬህ(יהוה) ልጅ ያሹዋ ሆይ! ከእኔ ጋር ምን ግንኙነት አለህ? እባክህ አታሠቃየኝ!” አለው፡፡",
      "29": "ይህንንም ያለበት ምክንያት ያሹዋ ርኩሱን መንፈስ ከሰውየው እንዲወጣ አዞት ስለነበር ነው፡፡ ከዚህ በፊት ርኩሱ መንፈስ በሰውየው ላይ ብዙ ጊዜ ይነሣበት ነበር፤ በሰንሰለትና በእግር ብረት እየታሰረ ይጠበቅ ነበር፤ ይሁን እንጂ ሰንሰለቱን ይበጥስ እግር ብረቱንም ይሰብር ነበር፡፡ ጋኔኑም እየነዳ ወደ በረሐ ይወስደው ነበር፡፡",
      "30": "ያሹዋ “ስምህ ማን ነው?” ብሎ ጠየቀው፤",
      "31": "እርሱም ብዙ አጋንንት ሰፍረውበት ስለነበር “ስሜ ሠራዊት ነው” ሲል መለሰለት፡፡ አጋንንቱም “እባክህ ወደ ጥልቁ ገደል አትስደደን” ሲሉ ለመኑት፡፡",
      "32": "በዚያም ስፍራ በኮረብታ ጥግ የብዙ ዐሳማዎች መንጋ ተሠማርቶ ነበር፤ አጋንንቱ “ወደ ዐሳማዎቹ እንድንገባ ፍቀድልን” ሲሉ ያሹዋን ለመኑት፤ እርሱም ፈቀደላቸው፡፡",
      "33": "ስለዚህ አጋንንቱ ከሰውየው ወጥተው በዐሳማዎቹ ውስጥ ገቡ፤ ዐሳማዎቹ ከገደሉ ላይ እየተንደረደሩ ወረዱ ወደ ባሕር ገብተውም ሰጠሙ፡፡",
      "34": "የዐሳማዎቹም እረኞች የሆነውን ነገር ባዩ ጊዜ ሸሽተው ሄዱ፤ በየከተማውና በየገጠሩም ወሬውን ነዙት፡፡",
      "35": "ሰዎቹም የሆነውን ነገር ለማየት ከየቤታቸው ወጥተው ወደ ያሹዋ መጡ፤ አጋንንት የወጡለትንም ሰው ልቦናው ተመልሶለትና ልብሱንም ለብሶ፤ በያሹዋ እግር ሥር ተቀምጠ ባዩት ጊዜ ፈሩ፤",
      "36": "የዐይን ምስክር የነበሩ ሰዎችም አጋንንት አድረውበት የነበረው ሰው እንዴት እንደ ዳነ አወሩላቸው፡፡",
      "37": "ከዚህ በኋላ የጌራሴኖን ሰዎች ሁሉ ያሹዋ ከአገራቸው ወዲያ እንዲሄድላቸው ለመኑት፡፡ ይህንንም ያሉበት ምክንያት በጣም ፈርተው ስለነበረ ነው፡፡ ስለዚህ ያሹዋ በጀልባ ተሳፈረና ወደ መጣበት �ስፍራ ተመልሶ ሄደ፡፡",
      "38": "አጋንንት የወጡለትም ሰው ያሹዋን እባክህ ልከተልህ ብሎ ለመነው፡፡",
      "39": "ያሹዋ ግን “ወደ ቤትህ ሂድና ያህቬህ(יהוה) ያደረገውን ሁሉ ተናገር” ብሎ አሰናበተው፡፡",
      "40": "ሕዝቡ ይጠባበቀው ስለነበር ያሹዋ ተመልሶ በመጣ ጊዜ ሁሉም በደስታ ተቀበሉት፡፡",
      "41": "በዚያን ጊዜ አንድ የምኩራብ አለቃ የሆነ ኢያኢሮስ የሆነ ሰው መጣ፤ በያሹዋ እግር ሥር ወድቆ “እባክህ ወደ ቤቴ ናልኝ” ብሎ ለመነው፡፡",
      "42": "ምክንያቱም ዕድሜዋ ዐሥራ ሁለት ዓመት የሆናት አንዲት ልጁ ታማ በሞት አፋፍ ላይ ስለነበረች ነው፡፡ ያሹዋም ከእርሱ ጋር አብሮ ሲሄድ ሳለ ተከትለውት የነበሩ ብዙ �ሰዎች በመጋፋት ያጨናንቁት ነበር፡፡",
      "43": "ዐሥራ ሁለት ዓመት ሙሉ ደም እየመታት የምትሠቃይ አንዲት ሴት ነበረች እርስዋ ያላትን ገንዘብ ሁሉ ለሐኪሞች በመስጠት ጨርሳ ማንም ሊያድናት አልቻለም፡፡",
      "44": "እርስዋ ወደ ያሹዋ መጥታ በስተኋላው ቀረበችና የልብሱን ጫፍ ነካች ወዲያውኑ ደምዋ መፍሰሱን አቆመ፡፡",
      "45": "ያሹዋም “ማን ነው የነካኝ?” ሲል ጠየቀ፡፡ ሁሉም “እኛ አልነካንህም” አሉ፤ ጴጥሮስም “መምህር ሆይ! ሕዝቡ እየታጋፋ ሲከተልሀ እያየህ ማን ነው የነካኝ ትላለህን?” አለ፡፡",
      "46": "ያሹዋ ግን “ኀይል ከእኔ መውጣቱን ዐውቄአለሁና በእርግጥ አንድ ሰው ነክቶኛል” አለ፡፡",
      "47": "ሴትየዋም እንዳልተሰወረች ባወቀች ጊዜ እየተንቀጠቀጠች ወደ ያሹዋ መጥታ በእግሩ ሥር ወደቀች፤ ከዚያም በኋላ ለምን እንደነካችውና እንዴት ወዲያውኑ እንደተፈወሰችም በሕዝቡ ሁሉ ፊት ገለጠች፤",
      "48": "ያሹዋም “ልጄ ሆይ እምነትሽ አድኖሻል በሰላም ሂጂ” አላት፡፡",
      "49": "ያሹዋ ገና ይህንን በመናገር ላይ ሳለ አንድ ሰው ከምኩራብ አለቃው ከኢያኢሮስ ቤት መጥቶ ኢያኢሮስን “ልጅህ ሞታለች እንግዲሀ መምህሩን በከንቱ አታድክመው” አለው፡፡",
      "50": "ያሹዋ ግን ይህን ሰምቶ ኢያኢሮስን “አይዞህ አትፍራ እመን ብቻ ልጅህ ትድናለች” አለው፡፡",
      "51": "ያሹዋ ወደ ኢያኢሮስ ቤት በደረሰ ጊዜ ከጴጥሮስ፣ ከዮሐንስ፣ ከያዕቆብ፣ ከልጅትዋ አባትና እናት በቀር ሌላ ማንም ከእርሱ ጋር ወደ ውስጥ እንዲገባ አልፈቀደም፡፡",
      " 52": "በዚያ የነበሩ ሰዎች ሁሉ ስለ ልጅትዋ በማዘን ያለቅሱ ነበር፡፡ ያሹዋ ግን “አታልቅሱ ልጅትዋ ታንቀላፋለች እንጂ አልሞተችም እኮ” አላቸው፡፡",
      "53": "እነርሱ ግን ልጅትዋ መሞትዋን ስላወቁ ሁሉም በማፌዝ ሳቁበት፡፡ ",
      "54": "ያሹዋ የልጅትዋን እጅ ይዞ “አንቺ ልጅ ተነሽ!” አላት፡፡ 55እርስዋም ነፍስዋ ስለ ተመለሰችላት ወዲያው ብድግ አለች ያሹዋም “የምትበላውን ስጧት” ሲል አዘዘ፡፡",
      " 56": "የልጅትዋም ወላጆች ተገረሙ እርሱ ግን ይህን ነገር ለማንም አትናገሩ ሲል አዘዛቸው፡፡"
    },

    "Chapter 9": {
      "1": "ያሹዋ ዐሥራ ሁለቱን ወደ እርሱ ጠርቶ አጋንንትን የማውጣትና ደዌንም ሁሉ የመፈወስ ኀይልና ሥልጣን ሰጣቸው፡፡",
      "2": "የያህቬህ(יהוה)ን መንግሥት ለሰው ሁሉ እንዲነግሩ በሽተኞችን እንዲፈውሱ ላካቸው፡፡",
      "3": "እንዲህም አላቸው፤ “ለመንገዳችሁ የሚሆን ምንም አትያዙ፤ በትርም ቢሆን፤ ከረጢትም ቢሆን፤ ስንቅም ቢሆን፤ ገንዘብም ቢሆን፤ ቅያሬ ልብስም እንኳ አትያዙ፡፡",
      "4": "በእንግድነት በምትገቡበት ቤት ሁሉ ከዚያ መንደር ወጥታችሁ እስክትሄዱ ድረስ በዚያው ቆዩ፡፡",
      "5": "ሰዎች የማይቀበሏችሁ ከሆነ ግን ያችን መንደር ለቃችሁ ስትወጡ የእግራችሁን ትቢያ አራግፋችሁ ሂዱ ይህም የማስጠንቀቂያ ምስክር ይሆንባቸዋል፡፡”",
      "6": "ስለዚህ ሐዋርያቱ ከዚያ ወጥተው ወንጌልን እያስተማሩና በሽተኞችን እየፈወሱ በየመንደሩ ሁሉ ያልፉ ነበር፡፡",
      "7": "የገሊላ አገረ ገዥ የነበረው ሄሮድሰ ያሹዋ ያደረገውን ሁሉ በመስማቱ ተደናገረ፤ ምክንያቱም አንዳንድ ሰዎች “አጥማቂው ዮሐንስ ከሞት ተነሥቶአል” እያሉ ያወሩ ስለነበረ ነው፡፡",
      "8": "እንዲሁም አንዳንዶቹ “ነቢዩ ኤልያስ ተመልሶ መጥቶአል” ሲሉ ሌሎች ደግሞ “ከቀድሞዎቹ ነቢያት አንዱ ከሞት ተነሥቶአል” ይሉ ነበር፡፡",
      "9": "ሄሮድስም በበኩሉ “እኔ የዮሐንስን ራስ አስቆርጬ ነበር፤ ታዲያ ይህን ሁሉ ነገር ያደርጋል እየተባለ የሚነገርለት እርሱ ማን ነው?” ይል ነበር፡፡ ሊያየውም ይፈልግ ነበር፡፡",
      "10": "ሐዋርያት ከተላኩበት ተመልሰው መጡና ያደረጉትን ሁሉ ለያሹዋ ነገሩት፡፡ እርሱም በቤተ ሳይዳ ከተማ አጠገብ ወደሚገኘው ገለልተኛ ቦታ ብቻቸውን ይዞአቸው ሄደ፡፡",
      "11": "ሰዎችም ያሹዋ የት እንደሆነ ባወቁ ጊዜ ተከተሉት እርሱም ተቀበላቸውና ስለ ያህቬህ(יהוה) መንግሥት አስተማራቸው ከበሽታ መዳን የሚያስፈልጋቸውንም በሽተኞች ሁሉ ፈወሳቸው፡፡",
      "12": "ቀኑ ሊመሽ ሲል ዐሥራ ሁለቱ ወደ ያሹዋ ቀርበው እንዲህ አሉት “ይህ ያለንበት ቦታ በረሓ ነው ስለዚህ ሰዎቹ በአካባቢው ወዳሉት ከተሞችና ገጠሮች ሄደው ምግብና �ማደሪያ እንዲያገኙ አሰናብታቸው፡፡”",
      "13": "ያሹዋ ግን “እናንተ ራሳችሁ የሚበሉትን ስጡአቸው” አላቸው፡፡",
      "14": "እነርሱም “እኛ ያለን አምስት እንጀራና ሁለት ዓሣ ብቻ ነው፤ ስለዚህ ሄደን ምግብ ካልገዛን በቀር ለዚህ ሁሉ ሕዝብ አይበቃም” አሉት፡፡ የሰዎቹም ብዛት አምስት ሺ ያህል ነበር፡፡",
      "15": "ያሹዋ ደቀ መዛሙርቱን “ሰዎቹ በኀምሳ በኀምሳ፤ ተከፋፍለው እንዲቀመጡ አድርጉአቸው” አላቸው፡፡",
      "16": "ደቀ መዛሙርቱም ልክ እርሱ እንዳዘዛቸው ሰዎቹ እንዲቀመጡ አደረጉ፡፡ ከዚህም በኋላ ያሹዋ አምስቱን እንጀራና ሁለቱን ዓሣ ይዞ ወደ ሰማይ አሻቅቦ አየና ያህዌን አመሰገን ቆርሶም ለሰዎቹ እንዲያድሉ ለደቀ መዛሙርቱ ሰጠ፤",
      "17": "ሁሉም በልተው ጠገቡ፤ ደቀ መዛሙርቱ ከሕዝቡ የተረፈውን ፍርፋሪ ዐሥራ ሁለት መሶብ ሙሉ አነሡ፡፡",
      "18": "አንድ ቀን ያሹዋ ብቻውን ይጸልይ ነበር፤ ደቀ መዛሙርቱም አጠገቡ ስለነበሩ “ሰዎች እኔን ማን ይሉኛል?” ሲል ጠየቃቸው፡፡",
      "19": "እነርሱም “አንዳንዶች ‘አጥማቂው ዮሐንስ ነው' ሌሎች ‘ኤልያስ ነው' ይሉሃል፡፡ ‘ከቀድሞዎቹ ነቢያት አንዱ ከሞት ተነስቷል' የሚሉም አሉ” ብለው መለሱለት፡፡",
      "20": "እናንተስ “እኔን ማን ትሉኛላችሁ?” ብሎ ጠየቃቸው፤",
      "21": "ጴጥሮስም “አንተ የያህቬህ(יהוה) መሲሕ ነህ” ሲል መለሰለት፡፡ ያሹዋም ይህንን ለማንም እንዳይናገሩ በጥብቅ አስጠነቀቃቸው፡፡",
      "22": "ቀጥሎም ያሹዋ ደቀ መዛሙርቱን እንዲሀ አላቸው፤ “የሰው ልጅ ብዙ መከራ መቀበል ይገባዋል፤ በሽማግሌዎችና በካህናት አለቆች በሙሴ ሕግ መምህራን ዘንድ ይናቃል፤ ይገደላልም፤ ይሁን እንጂ በሦስተኛው ቀን ከሞት ይነሣል፡፡”",
      "23": "ለሁሉም ደግሞ እንዲህ አላቸው፤ “ሊከተለኝ የሚወድ ቢኖር ራሱን ይካድ፤ በየቀኑም መስቀሉን ተሸክሞ ይከተለኝ፤",
      "24": "ከእኔ ይልቅ ለሕይወቱ የሚሳሳ ሁሉ ያጠፋታል፤ ስለ እኔ ሕይወቱን አሳልፎ የሚሰጥ ግን ያድናታል፡፡",
      "25": "ሰው የዓለምን ሀብት ሁሉ አግኝቶ ነፍሱን ግን ቢያጠፋ ወይም ቢጎዳ ምን ይጠቅመዋል?",
      "26": "በእኔና በቃሌ የሚያፍር ሁሉ የሰው ልጅም በራሱ ክብርና በአባቱ ክብር እንዲሁም በቅዱሳን መላእክቱ ክብር በሚመጣበት ጊዜ በእርሱ ያፍርበታል፡፡",
      "27": "በእውነት እላችኋለሁ አሁን እዚህ ካሉት መካከል የያህዌ መንግሥት ስትመጣ እስኪያዩ ድረስ ሞት የማይነካቸው እንዳንዶች አሉ፡፡”",
      "28": "ያሹዋ ይህን ከተናገረ ከስምንት ቀን በኋላ ጴጥሮስን ዮሐንስንና ያዕቆብን አስከትሎ ለመጸለይ ወደ አንድ ተራራ ላይ ወጣ፡፡",
      "29": "በሚጸልይበትም ጊዜ መልኩ ተለወጠ፤ ልብሱም ነጭ ሆኖ አንጸባረቀ፤",
      "30": "እነሆ በድንገት ሁለት ሰዎች መጥተው ከእርሱ ጋር ይነጋገሩ ነበር፡፡ እነርሱም ሙሴና ኤልያስ ነበሩ፡፡",
      "31": "በክብር ተገልጠው ይነጋገሩ የነበሩትም ያሹዋ በኢየሩሳሌም መከራ እንደሚቀበልና እንደሚሞት ነበር፡፡",
      "32": "በዚህ ጊዜ ጴጥሮስና ጓደኞቹ በእንቅልፍ ተሸንፈው ተኝተው ነበር፡፡ በነቁ ጊዜ ግን የያሹዋን ክብር አዩ፤ እንዲሁም ከእርሱ ጋር የነበሩትን ሁለቱን ሰዎች አዩ፡፡",
      "33": "ሁለቱ ሰዎቸ ከያሹዋ ተለይተው በሄዱ ጊዜ ጴጥሮስ ያሹዋን “መምህር ሆይ እዚሀ መሆን ለእኛ መልካም ነው፤ ስለዚህ አንድ ለአንተ፤ አንድ ለሙሴ፤ አንድ ለኤልያስ፤ የሚሆኑ ሦስት ዳሶች እንሥራ” አለው፡፡ ጴጥሮስ ይህን ሲናገር የሚለውን አያውቅም ነበር፡፡",
      "34": "ጴጥሮስ ይህን ሲናገር ሳለ ደመና መጥቶ ጋረዳቸው፤ ደመናውም በጋረዳቸው ጊዜ ፈሩ፡፡",
      "35": "ከደመናው ውስጥ “የመረጥሁት ልጄ ይህ ነው፤ እርሱን ስሙት” የሚል ድምፅ መጣ፡፡",
      "36": "ድምፁም ከተሰማ በኋላ ያሹዋ ብቻውን ሆኖ ተገኘ፤ ደቀ መዛሙርቱም ያዩትን ሁሉ በዚያን ጊዜ ለማንም ሳይናገሩ ዝም አሉ፡፡",
      "37": "በማግሥቱ ያሹዋና ሦስቱ ደቀ መዛሙርት ከተራራው በወረዱ ጊዜ ብዙ ሰዎች ያሹዋን ተገናኙት፡፡",
      "38": "ከሰዎቹ መካከል አንድ ሰው እንዲህ ሲል ጮኸ፤ “መምህር ሆይ ይህ ልጅ ለኔ አንድ ብቻ ነውና እባክህ እይልኝ፤",
      "39": "እነሆ ርኩስ መንፈስ በድንገት ይዞ ያስጮኸዋል፤ በመሬት ላይ ጥሎ አረፋ እያስደፈቀ ያንፈራግጠዋል፤ ሰውነቱንም እያቆሰለ በአሳር ይለቀዋል፡፡",
      "40": "ርኩሱን መንፈስ እንዲያስወጡለት ደቀ መዛሙርትህን ጠይቄአቸው ነበር፤ ነገር ግን አልቻሉም፡፡”",
      "41": "ያሹዋም እንዲህ አለ፤ “እናንተ እምነት የሌላቸሁ ጠማማ ትውልድ እስከ መቼ ከእናንተ ጋር እኖራለሁ እስከ መቼ እታገሣችኋለሁ እስቲ ልጅህን ወዲህ አምጣው፡፡”",
      "42": "ልጁም ወደ ያሹዋ በቀረበ ጊዜ ጋኔኑ በመሬት ላይ ጥሎ አንፈራገጠው፤ ያሹዋ ግን ርኩሱን መንፈስ ገሠጸው፤ ልጁንም ፈውሶ ለአባቱ ሰጠው፡፡",
      "43": "ሕዝቡም ሁሉ የያህዌን ታላቅ ኀይል በማየታቸው ተገረሙ፡፡",
      "44": "ሁሉም በተደረገው ነገር በመደነቅ ላይ ሳሉ ያሹዋ ደቀ መዛሙርቱን እንዲህ አላቸው “ይህን የምነግራችሁን ቃል ልብ ብላችሁ አስተውሉ፤ እነሆ የሰው ልጅ በሰዎች እጅ ተላልፎ ይሰጣል፡፡”",
      "45": "እነርሱ ግን ይህን ነገር አላስተዋሉም የንግግሩም ምስጢር ተሰውሮባቸው ነበር፤ እንዳይጠይቁትም ፈሩ፡፡",
      "46": "ደቀ መዛሙርቱ “ከእኛ ከሁላችን የሚበልጥ ማን ነው?” በማለት ክርክር አንሥተው ነበር፡፡",
      "47": "ያሹዋ ግን የልባቸውን አሳብ ዐውቆ፤ አንድ ሕፃን ልጅ አመጣና በአጠገቡ አቆመው፤",
      "48": "እንዲህም አላቸው፤ “ይህንን ሕፃን በስሜ የሚቀበል ሁሉ የላከኝን ይቀበላል፡፡ ከእናንተ መካከል ከሁላችሁም የሚያንስ እርሱ ከሁሉ የሚበልጥ ይሆናል፡፡”",
      "49": "ከዚያም በኋላ ዮሐንስ ያሹዋን “መምህር ሆይ! አንድ ሰው በስምህ አጋንንት ሲያወጣ አየነው፤ ነገር ግን ከእኛ ጋር አንተን ስለማይከተል ከለከልነው” አለ፡፡",
      "50": "ያሹዋም “የማይቃወማችሁ ሁሉ ከእናንተ ጋር ስለሆነ ተዉ አትከልክሉት” አለ፡፡",
      "51": "ያሹዋ ወደ ሰማይ የሚወጣበት ቀን በተቃረበ ጊዜ ወደ ኢየሩሳሌም ለመሄድ ቆርጦ ተነሣ፡፡",
      "52": "ከእነርሱ በፊት ቀድመው የሚሄዱትንም መልእክተኞች ላከ፤ እነርሱም ሁሉን ነገር ለማዘጋጀት በሰማርያ ወደምትገኘው ወደ አንዲት መንደር ሄዱ፡፡",
      "53": "ነገር ግን የዚያች መንደር ሰዎች ሊቀበሉት አልፈለጉም ምክንያቱም እርሱ በዚያ አልፎ ወደ ኢየሩሳሌም የሚሄድ መሆኑን ዐውቀው ስለነበር ነው፡፡",
      "54": "ደቀ መዛሙርቱ ያዕቆብና ዮሐንስ ይህን ባዩ ጊዜ “ጌታ ሆይ! ከሰማይ እሳት ወርዶ እነዚህን ሰዎች ያቃጥላቸው ዘንድ እንድናዝዝ ትፈቅዳለህን?” አሉት፡፡",
      "55": "ያሹዋ ግን ወደ እነርሱ መለስ ብሎ ገሠጻቸው፡፡ [“እናንተ ከምን ዐይነት መንፈስ እንደሆናችሁ አታውቁም፤ የሰው ልጅ የመጣው የሰውን ሕይወት ለማዳን ነው እንጂ ለማጥፋት አይደለም፡፡”",
      "56": "ከዚያም ተነሥተው ወደ ሌላ መንደር ሄዱ፡፡",
      "57": "ያሹዋና ደቀ መዛሙርቱ ጉዞ ቀጥለው በመንገድ ላይ ሳሉ አንድ ሰው ያሹዋን “እኔ ወደምትሄድበት ሁሉ ልከተልህ እፈልጋለሁ” አለው፡፡",
      "58": "ያሹዋም ቀበሮዎች ጉድጓድ አላቸው፤ ወፎችም ጎጆ አላቸው፤ የሰው ልጅ ግን ራሱን እንኳ አስጠግቶ የሚያሳርፍበት ስፍራ የለውም” ሲል መለሰለት፡፡",
      "59": "ሌላውንም ሰው “ተከተለኝ” አለው፡፡ ሰውየው ግን “ጌታ ሆይ! መጀመሪያ ሄጄ አባቴን ጦሬ እንድቀብር ፍቀድልኝ” አለው፡፡",
      "60": "ያሹዋም “ሙታንን ተዋቸው፤ ሙታኖቻቸውን ይቅበሩ፤ አንተ ግን ሂድና ስለ ያህዌ መንግሥት አስተምር” ሲል መለሰለት፡፤",
      "61": "አንድ ሌላ ሰው ደግሞ “ጌታ ሆይ! እኔ ልከተልህ እፈልጋለሁ ነገር ግን መጀመሪያ ሄጄ ቤተሰቤን እንድሰናበት ፍቀድልኝ” አለው፡፡",
      "62": "ያሹዋም “ለማረስ በእጁ ዕርፍ ይዞ ወደ ኋላ የሚመለከት ሰው ለያህዌ መንግሥት የተገባ አይደለም” ሲል መለሰለት፡፡"
    },
    "Chapter 10": {
      "1": "ከዚህ በኋላ ጌታ ሌሎች ሰባ ሁለት ሰዎችን መረጠ፤ እርሱ ሊሄድበት ወደአሰበውም ከተማና ቦታ ሁሉ ቀድመውት እንዲሄዱ ሁለት ሁለት አድርጎ ላካቸው፡፡",
      "2": "እንዲህም አላቸው፤ “እነሆ መከሩ ብዙ ነው፤ የመከሩ ሠራተኞች ግን ጥቂቶች ናቸው፤ ስለዚሀ የመከሩ ጌታ ለመከሩ ሥራ ተጨማሪ ሠራተኞችን እንዲልክ ለምኑት፡፡",
      "3": "እንግዲህ ሂዱ እነሆ እንደ በጎች በተኩላዎች መካከል እልካችኋለሁ፤",
      "4": "ለመንገዳችሁ ምንም አትያዙ የገንዘብ ቦርሳም ቢሆን ከረጢትም ቢሆን ጫማም ቢሆን አትያዙ ከሰው ጋር ሰላምታ በመለዋወጥ በመንገድ ላይ ቆማችሁ ጊዜ አታጥፉ፡፡",
      "5": "በገባችሁት ቤት ሁሉ አስቀድማችሁ ሰላም ለዚህ ቤት ይሁን፤ በሉ",
      "6": "ሰላም ወዳድ ሰው በዚያ ቤት ቢኖር ሰላማችሁ ያድርበታል፤ አለበለዚያ ግን ሰላማችሁ ወደ እናንተ ይመለሳል፡፡",
      "7": "ለሠራቸኛ ደመወዝ ይገባዋል ስለዚህ በገባችሁት ቤት ያቀረቡላችሁን እየበላችሁና እየጠጣችሁ ቆዩ ከቤት ወደ ቤትም አትዘዋወሩ፡፡",
      "8": "በማናቸውም ከተማ ስትገቡና ሰዎችም ሲቀበሉአችሁ የሚያቀርቡላችሁን ብሉ፡፡",
      "9": "በዚያችም ከተማ የሚገኙትን በሽተኞች ፈውሱ፤ ለሕዝቡም የያህዌ መንግሥት ወደ እናንተ ቀርባለች እያላችሁ ተናገሩ፡፡",
      "10": "ነገር ግን በማናቸውም ከተማ ስትገቡ ሰዎቹ የማይቀበሉአችሁ ቢሆን ወደ ከተማይቱ አደባባይ ውጡና እንዲህ በሉአቸው፤",
      "11": "‘እነሆ በእግራችን ላይ ያለውን የከተማችሁን ትቢያ እንኳ እናራግፍላችኋለን፤ ነገር ግን የያህዌ መንግሥት ወደ እናንተ እንደቀረበች ዕወቁ፡፡'",
      "12": "በፍርድ ቀን ከዚህች ከተማ ይልቅ ለሰዶም ከተማ ቅጣቱ ይቀልላታል እላችኋለሁ፡፡”",
      "13": "ቀጥሎም ያሹዋ እንዲህ አለ፤ “ወዮልሽ ኮራዚን፤ ወዮልሽ ቤተ ሳይዳ፤ በእናንተ የተደረግላችሁ ተአምራት በጢሮስና በሲዶና ተደርገው ቢሆን ኖሮ፤ በዚያ ይኖሩ የነበሩ ሰዎች የሐዘን ልብስ ለብሰውና ዐመድ ላይ ተቀምጠው ገና ድሮ ንስሓ በገቡ ነበር፡፡",
      "14": "ስለዚህ በፍርድ ቀን ከእናንተ ይልቅ ለጢሮስና ለሲዶና ቅጣቱ ይቀልላቸዋል፡፡",
      "15": "አንቺም ቅፍርናሆም እስከሰማይ ከፍ ለማለት ፈልገሻልን? ታዲያ እኮ ወደ ሲኦል ትወርጃለሽ፡፡",
      "16": "እንደገናም ያሹዋ ደቀ መዛሙርቱን “እናንተን የሚሰማ እኔን ይሰማል፤ እናንተን የማይቀበል እኔን አይቀበልም፤ እኔን የማይቀበል የላከኝን አይቀበልም” አላቸው፡፡",
      "17": "ሰባ ሁለቱ ደቀ መዛሙርት ከተላኩበት በጣም ደስ ብሎአቸው ተመለሱ፤ ወደ ያሹዋም ቀርበው “ጌታ ሆይ! በአንተ ስም አጋንንት እንኳ ታዘውልናል” አሉት፡፡",
      "18": "ያሹዋም እንዲህ አላቸው፤ “ሰይጣን እንደ መብረቅ ተወርውሮ ከሰማይ ሲወድቅ አየሁት፤",
      "19": "እነሆ እባብንና ጊንጥን እንድትረግጡ የጠላትን ኀይል እንድትቋቋሙ ሥልጣን ሰጥቻችኋለሁ፤ የሚጎዳችሁ ምንም ነገር የለም፡፡",
      "20": "ነገር ግን ስማችሁ በሰማይ መዝገብ ስለተጻፈ ደስ ይበላችሁ እንጂ አጋንንት ስለታዘዙላችሁ አትደሰቱ፡፡”",
      "21": "በዚያን ጊዜ ያሹዋ በመንፈስ ቅዱስ ተደስቶ እንዲሀ አለ፤ “የሰማይና የምድር ጌታ የሆንህ አባት ሆይ! ይህንን ነገር ከጥበበኞችና ከዐዋቂዎች ሰውረህ ለሕፃናት ስለገለጽህላቸው አመስግንሃለሁ፤ አዎ አባት ሆይ! ይህን ለማድረግ የአንተ በጎ ፈቃድ ሆኖአል፡፡",
      "22": "“ሁሉ ነገር ከአባቴ ተሰጥቶኛል፤ ወልድ ማን መሆኑን ከአብ በቀር ማንም የሚያውቅ የለም፤ እንዲሁም አብ ማን መሆኑን ከወልድ በቀር ወይም ወልድ ሊገልጥለት ከሚፈቅድለት ሰው በቀር ሌላ ማንም የሚያውቅ የለም፡፡”",
      "23": "ቀጥሎም ያሹዋ ወደ ደቀ መዛሙርቱ መለስ ብሎ ለብቻቸው እንዲህ አላቸው፤ “እናንተ የምታዩትን የሚያዩ የታደሉ ናቸው፡፡",
      "24": "በእውነቱ ብዙዎች ነቢያትና ነገሥታት እናንተ የምታዩትን ለማየት ተመኝተው ነበር፤ ነገር ግን አላዩም፤ እናንተ የምትሰሙትንም ለመስማት ተመኝተው ነበር፤ ነገር ግን አልሰሙም፡፡”",
      "25": "አንድ ቀን አንድ የሙሴ ሕግ መምህር ወደ ያሹዋ መጣ፤ ሊፈትነውም ፈልጎ “መምህር ሆይ! የዘላለምን ሕይወት ለማግኘት ምን ማድረግ ይገባኛል? ሲል ጠየቀው፡፡",
      "26": "ያሹዋም “በሙሴ ሕግ ምን ተጽፎአል? አንብበህስ እንዴት ትረዳዋለህ?” አለው፡፡",
      "27": "ሰውየውም “ሕጉማ ‘ያህዌ አምላክህን በፍጹም ልብህ፤ በፍጹም ነፍስህ፤ በፍጹም ኀይልህ፤ በፍጹም አሳብህ፤ ውደድ፤ እንዲሁም ባልንጀራህን እንደ ራስህ አድርገህ ውደድ' ይላል” አለው፡፡",
      "28": "ያሹዋም “በትክክል መልሰሃል፤ እንግዲህ አንተም ይህን አድርግ፤ የዘላለም ሕይወትንም ታገኛለህ” አለው፡፡",
      "29": "የሕግ መምህሩ ግን ራሱን ጻድቅ ለማድረግ ፈልጎ “ለመሆኑ ባልንጀራዬ ማን ነው?” ሲል ጠየቀው፡፡",
      "30": "ያሹዋም እንዲህ ሲል መለሰለት፤ “አንድ ሰው ከኢየሩሳሌም ወደ ኢያሪኮ ሲወርድ በመንገድ ላይ ሳለ ወንበዴዎች አግኝተውት ልብሱን ገፈፋት፤ ከደበደቡትም በኋላ ሊሞት ሲያጣጥር ጥለውት ሄዱ፡፡",
      "31": "እንደ አጋጣሚ አንድ ካህን በዚያ መንገድ ይሄድ ነበር፤ ተደብድቦ የተጣለውን ሰው ባየ ጊዜ ምንም ሳያደርግለት በሌላ በኩል አልፎ ሄደ፡፡",
      "32": "እንዲሁም ከካህናት ወገን የሆነ አንድ ሌዋዊ በዚያ መንገድ ይሄድ ነበር፤ እርሱም ሰውየውን ባየው ጊዜ ምንም ሳያደርግለት በሌላ በኩል አልፎ ሄደ፡፡",
      "33": "አንድ ሳምራዊ ግን በዚያ በኩል ሲያልፍ ወደ ሰውየው መጣ፤ ባየውም ጊዜ ራራለት፤",
      "34": "ወደ እርሱም ቀርቦ ዘይትና የወይን ጠጅ በቁስሉ ላይ አፈሰሰ፤ በጨርቅም ጠምጥሞ አሰረለት፤ ከዚያም በኋላ በገዛ ራሱ አህያ ላይ አስቀምጦት ወደ አንድ የእንግዶች ማደርያ ቤት ወሰደው፤ በዚያም በልዩ ጥንቃቄ ተንከባከበው፤",
      "35": "በማግሥቱም ሁለት ብር አውጥቶ ለእንግዳ ማደርያው ባለቤት ሰጠና ይህን ሰው በጥንቃቄ አስታምልኝ ተጨማሪ ወጪ ብታደርግም በምመለስበት ጊዜ እከፍልሃለሁ አለው፡፡",
      "36": "“ታዲያ፤ ከእነዚህ ከሦስት ሰዎች በወንበዴዎቹ ተደብድቦ ለወደቀው ሰው ባልንጀራ የሆነለት የትኛው ይመስልሃል?”",
      "37": "የሕግ መምህሩም “ያ የራራለትና የረዳው ነዋ!” ሲል መለሰ፤ ያሹዋም “እንግዲያውስ ሂድ አንተም እንዲሁ አድርግ” አለው፡፡",
      "38": "ያሹዋ ከደቀ መዛሙርቱ ጋር መንገዱን ቀጥሎ ወደ አንዲት መንደር ደረሰ፤ በዚያም ማርታ የምትባል አንዲተ ሴት በቤትዋ ተቀበለችው፤",
      "39": "እርስዋ ማርያም የምትባል እኀት ነበረቻት፤ ይህች ማርያም በያሹዋ እግር ሥር ተቀምጣ ንግግሩን ታደምጥ ነበር፡፡",
      "40": "ማርታ ግን ምግብ በማዘጋጀት በብርቱ ትደክም ነበር ስለዚህ ወደ ያሹዋ ቀርባ “ጌታ ሆይ! ይህች እኀቴ ሥራውን ሁሉ ለእኔ ትታ ብቻዬን ስደክም እያየህ ዝም ትላለህን እባክህ እንድታግዘኝ ንገራት” አለችው፡፡",
      "41": "ጌታ ያሹዋ ግን እንዲህ ሲል መለሰላት “ማርታ ማርታ አንቺ በብዙ ነገር ትጨነቂያለሽ ትታወኪያለሽም፤",
      "42": "ነገር ግን ተፈላጊው አንድ ነገር ብቻ ነው፤ ማርያም የሚሻለድን ነገር መርጣለች፤ እርሱንም ከእርስዋ የሚወስድባት ማንም የለም፡፡”"
    },
    "Chapter 11": {
      "1": "አንድ ቀን ያሹዋ በአንድ ስፍራ ይጸልይ ነበር፤ ጸሎቱንም ባበቃ ጊዜ ከደቀ መዛሙርቱ አንዱ “ጌታ ሆይ ዮሐንስ ደቀ መዛሙርቱን ጸሎት እንዳስተማራቸው አንተም እኛን መጸለይ አስተምረን” አለው፡፡",
      "2": "ያሹዋም “ስትጸልዩ እንዲህ በሉ” አላቸው [‘በሰማይ የምትኖር] )አባታችን ሆይ! ስምህ ይቀደስ፤ መንግሥትህ ትምጣ፤",
      "3": "የዕለት እንጀራችንን በየቀኑ ስጠን፤",
      "4": "እኛ የበደሉንን ይቅር እንደምንል፤ በደላችንን ይቅር በልልን፤ ወደ ፈተናም አታግባን፡፡'”",
      "5": "ቀጥሎም ያሹዋ ደቀ መዛሙርቱን እንዲህ አላቸው፤ “ለምሳሌ ከእናንተ አንዱ ወዳጅ ይኖረዋል፤ እርሱም በእኩለ ሌሊት ወደዚያ ወደ ወዳጁ ቤት ሄዶ ‘ወዳጄ ሆይ! እባክህ ሦስት እንጀራ አበድረኝ፤",
      "6": "ወዳጄ የሆነ አንድ ሰው ከሩቅ መንገድ መጥቶብኝ የማቀርብለት ምንም ምግብ የለኝም' ቢለው",
      "7": "ታዲያ ያ ወዳጁ ከውስጥ ሆኖ እባክህ አታስቸግረኝ በሩ ተቆልፎአል፤ ልጆቼም ከእኔ ጋር በአልጋ ተኝተዋል፤ ስለዚህ ተነሥቼ የፈለግኸውን እንጀራ ልሰጥህ አልችልም ይለዋልን?",
      "8": "ምንም እንኳ ስለ ወዳጅነቱ ተነሥቶ ሊሰጠው ባይፈልግም፤ ስለነዘነዘው ተነሥቶ የሚያስፈልገውን ሁሉ ይሰጠዋል እላችኋለሁ፡፡",
      "9": "“ስለዚህ እኔም እናንተን የምላችሁ ይህን ነው፤ ለምኑ ይሰጣችኋል፤ ፈልጉ ታገኛላችሁ፤ መዝጊያ አንኳኩ ይከፈትላችኋል፤",
      "10": "ምክንያቱም የሚለምን ሁሉ ይቀበላል፤ የሚፈልግም ያገኛል፤ መዝጊያ ለሚያንኳኳም ይከፈትለታል፡፡ [11ከእናንተስ አባት ሆኖ ልጁ ዳቦ ቢለምነው ድንጋይ የሚሰጠው ማን ነው?] ዓሣስ ቢለምነው እባብ ይሰጠዋልን?",
      "13": "እናንተ ክፉዎች ስትሆኑ ለልጆቻችሁ መልካም ነገር መስጠት ካወቃችሁ፤ በሰማይ የሚኖር አባታችሁማ ለሚለምኑት መንፈስ ቅዱስን እንዴት አብልጦ አይሰጣቸውም!”",
      "14": "አንድ ቀን ያሹዋ የማያናግር ጋኔን ከአንድ ድዳ ሰው ያስወጣ ነበር፤ ጋኔኑም በወጣ ጊዜ ድዳው ሰው መናገር ጀመረ ሕዝቡም በዚህ ነገር እጅግ ተደነቁ፡፡",
      "15": "አንዳንዶች ግን “አጋንንትን የሚያስወጣው የአጋንንት አለቃ በሆነው በብዔልዜቡል ነው” አሉ፡፡",
      "16": "ሌሎች ደግሞ ሊፈትኑት ፈልገው ከሰማይ አንድ ምልክት እንዲያሳያቸው ጠየቁት፡፡",
      "17": "ያሹዋ ግን አሳባቸውን ዐውቆ እንዲህ አላቸው፤ “አንድ መንግሥት ተከፍሎ እርስ በርስ የሚለያይና የሚጋጭ ከሆነ ያ መንግሥት ይጠፋል፤ እንዲሁም አንድ ቤተሰብ እርስ በርሱ ከተለያየ ይወድቃል፡፡",
      "18": "ስለዚህ የሰይጣን መንግሥት እርስ በርሱ የሚለያይና የሚጋጭ ከሆነ እንዴት ጸንቶ መቆም ይችላል? እናንተ ግን ‘እርሱ አጋንንትን የሚያስወጣ በብዔልዜቡል ነው' ትሉኛላችሁ፡፡",
      "19": "ታዲያ እኔ አጋንንትን በብዔልዜቡል የማስወጣ ከሆንኩ ልጆቻችሁስ በማን ያስወጡአቸዋል? ስለዚህ የገዛ ልጆቻችሁ እንኳ ይፈርዱባችኋል፡፡",
      "20": "እንግዲሀ እኔ አጋንንትን በያህዌ ኀይል የማስወጣ ከሆነ የያህዌ መንግሥት ወደ እናንተ መምጣትዋን ዕወቁ፡፡",
      "21": "“አንድ ኀይለኛ ሰው የጦር መሣሪያ ይዞ የሚጠብቅ ከሆነ ንብረቱ አይዘረፍም፤",
      "22": "ነገር ግን ከእርሱ የበለጠ ኀይለኛ ሰው መጥቶ ካሸነፈው የተማመነበትን የጦር መሣሪያ ይወስድበታል፤ ንብረቱንም ሁሉ ዘርፎ ያካፍላል፡፡",
      "23": "ከእኔ ጋር ያልሆነ ሁሉ እኔን ይቃወማል ከእኔም ጋር የምይሰበስብ ይበትናል፡፡”",
      "24": "“ርኩስ መንፈስ ከሰው ውስጥ በወጣ ጊዜ የሚያርፍበት ቦታ በመፈለግ ውሃ በሌለበት በደረቅ ምድር ሁሉ ይዞራል፤ የሚያርፍበት ቦታ ካላገኘ ግን ‘ወደ ወጣሁበት ቤቴ ተመልሼ ልሂድ' ይላል፡፡",
      "25": "ስለዚህ ተመልሶ ሲመጣ ጸድቶና ተዘጋጅቶ ያገኘዋል፡፡",
      "26": "ከዚህ በኋላ ሄዶ ከእርሱ ይብስ የከፉ ሌሎች ሰባት አጋንንት ይዞ ይመጣል ቀድሞ እርሱ በነበረበት ቤትም ገብተው በዚያ ይኖራሉ የዚያም ሰው መጨረሻ ሁኔታ ከመጀመሪያው ይልቅ የባሰ ይሆናል፡፡”",
      "27": "ያሹዋ ይህን በሚናገርበት ጊዜ አንዲት ሴት ከሕዝቡ መካከል ድምፅዋን ከፍ አድርጋ “አንተን ወልዳ ያጠባች እናት እንዴት የተባረከች ናት” አለች፡፡",
      "28": "ያሹዋ ግን “የተባረኩስ የያህቬህ(יהוה)ን ቃል ሰምተው በሥራ ላይ የሚያውሉት ናቸው” አላት፡፡",
      "29": "ብዙ ሰዎች ወደ እርሱ መጥተው በተሰበሰቡ ጊዜ ያሹዋ እንዲህ አለ፤ “የዚሀ ዘመን ሰዎች እንዴት ክፉዎች ናቸው፤ ምልክት ለማየት ይፈልጋሉ፤ ነገር ግን ከነቢዩ ከዮናስ ምልክት በቀር ሌላ ምልክት አይሰጣቸውም፡፡",
      "30": "ነቢዩ ዮናስ ለነነዌ ከተማ ሰዎች ምልክት እንደነበረ እንዲሁም የሰው ልጅ ለዚህ ዘመን ሰዎች ምልክት ይሆናል፡፡",
      "31": "የደቡብ ንግሥት በፍርድ ቀን ከዚህ ዘመን ሰዎች ጋር ተነሥታ በእነርሱ ላይ ትፈርዳለች፤ ምክንያቱም እርስዋ የሰሎሞንን ጥበብ ለመስማት ከዓለም ዳርቻ መጥታለች፤ ነገር ግን እነሆ ከሰሎሞን የሚበልጥ እዚህ አለ!",
      "32": "እንዲሁም የነነዌ ከተማ ሰዎች በፍርድ ቀን ከዚህ ዘመን ሰዎች ጋር ተነሥተው በእነርሱ ላይ ይፈርዱባቸዋል፤ ምክንያቱም የነነዌ ሰዎች የዮናስን ስብከት በሰሙ ጊዜ በኃጢአትቸው ተጸጽተው ንስሓ ገብተዋል፤ ነገር ግን እነሆ ከዮናስ የሚበልጥ እዚህ አለ፡፡",
      "33": "ቀጥሎም ያሹዋ እንዲህ አለ፤ “መብራት አብርቶ በስውር የሚያስቀምጠው ወይም እንቅብ የሚደፋበት ማንም የለም፤ ይልቅስ ሰዎች ወደ ውስጥ ሲገቡ እንዲታያቸው ከፍ አድርጎ በመቅረዝ ላይ ያኖረዋል፡፡",
      "34": "የሰውነትህ መብራት ዐይንህ ነው፤ ዐይንህ ጤናማ ከሆነ ሰውነትህ ሁሉ በብርሃን የተሞላ ይሆናል፤ ዐይንህ ግን ታማሚ ከሆነ ሰውነትህ ሁሉ ጨለማ ይሆናል፡፡",
      "35": "ስለዚህ በአንተ ያለው ብርሃን ጨለማ እንዳይሆን ተጠንቀቅ፡፡",
      "36": "እንግዲህ ሰውነትህ ሁሉ ምንም ጨለማ ሳይኖርበት በብርሃን የተሞላ ከሆነ ሁለመናህ ደማቅ መብራት ለአንተ እንደሚያንጸባርቅ ዐይነት ይሆናል፡፡",
      "37": "ያሹዋ ይህን በሚናገርበት ጊዜ አንድ ፈራሳዊ ምሳ ጋበዘው፤ ወደ ፈሪሳዊው ቤት ገብቶ ምሳ ለመብላት በማእድ ተቀመጠ፡፡",
      "38": "ያሹዋ ምሳ ከመብላቱ በፊት እጁን ስላልታጠበ ፈሪሳዊው ተደነቀ፡፡",
      "39": "ስለዚህ ጌታ ያሹዋ እንዲህ አለው፤ “እናንተ ፈሪሳውያን የብርጭቆውንና የሳሕኑን ውጪውን አጥርታችሁ ታጥባላችሁ በውስጣችሁ ግን ቅሚያና ክፋት ሞልቶባችኋል፡፡",
      "40": "እናንተ ሞኞች የውጪውን የፈጠረ አምላክ የውስጡንስ አልፈጠረምን?",
      "41": "በብርጭቆአችሁና በሳሕናችሁ ያለውን ለድኾች ስጡ ከዚህ በኋላ ሁሉ ነገር ንጹሕ ይሆንላችኋል፡፡",
      "42": "“እናንተ ፈሪሳውያን ወዮላችሁ! ምክንያቱም በአንድ በኩል ከአዝሙድና ከጤናዳም ከልዩ ልዩ ጥቃቅን አትክልቶችም ዐሥራት ታወጣላችሁ፤ በሌላ በኩል ግን እውነተኛ ፍርድንና የያህቬህ(יהוה)ን መውደድ ትተዋላችሁ፤ ያንን ስታደርጉ ይህንን መተው አልነበረባችሁም፡፡",
      "43": "“እናንተ ፈሪሳውያን ወዮላችሁ! ምክንያቱም በምኩራብ ውስጥ በክብር ወንበር ላይ መቀመጥ ትወዳላችሁ፤ እንዲሁም በአደባባይና በገበያ ቦታ ሰው ሁሉ እጅ እንዲነሣችሁ ትፈልጋላችሁ፡፡",
      "44": "ሰዎች ሳያውቁ በላዩ የሚሄዱበትን ምልክት የሌለው መቃብር ስለምትመስሉ ወዮላችሁ!”",
      "45": "ከሕግ መምህራኑም አንዱ ያሹዋን “መምህር ሆይ! ይህንን ስትል እኛንም መስደብህ ነው እኮ!” አለው፡፡",
      "46": "ያሹዋ እንዲህ አለ፤ እናንተም የሕግ መምህራን ወዮላችሁ! በሰው ላይ ከባድ ሸክም ትጭናላችሁ፤ እናንተ ግን ሸክሙን በጣታችሁ እንኳ አትነኩትም፡፡",
      "47": "እንዲሁም አባቶቻችሁ ለገደሉአቸው ነቢያት መቃብሮቻቸውን በማስጌጥ የምትሠሩ ስለሆናችሁ ወዮላችሁ!",
      "48": "እንግዲህ አባቶቻችሁ ለገደሉአቸው ነቢያት መቃብሮቻቸውን በማሠራታችሁ እናንተ የክፉ ሥራቸው ተባባሪዎችና ምስክሮች ናችሁ፡፡",
      "49": "በዚህም ምክንያቱ የያህቬህ(יהוה) ጥበብ እንዲህ ትላለች፤ ‘ነቢያትንና ሐዋርያትን ወደ እነርሱ እልካለሁ አንዳንዶችን ይገድላሉ የቀሩትንም ያሳድዳሉ፤",
      "50": "ዓለም ከተፈጠረች ጀምሮ ስለ ፈሰሰው የነቢያት ደም የዚህ ዘመን ሰዎች በፍርድ ይጠየቁበታል፡፡",
      "51": "በእርግጥ እነግራችኋለሁ ከአቤል ጀምሮ በመሠዊያውና በቤተ መቅደሱ መካከል እስከተገደለው እስከ ዘካርያስ ድረስ ስለፈሰሰው የነቢያት ደም የዚህ ዘመን ሰዎች በፍርድ ይጠየቁበታል፡፡",
      "52": "“እናንተ የሕግ መምህራን ወዮላችሁ! የዕውቀት በር መክፈቻ የሆነውን የእውነት ቁልፍ ይዛችኋል ነገር ግን እናንተ ራሳችሁ አልገባችሁትም መግባት የሚፈልጉትንም እንዳይገቡ ትከለክላላችሁ፡፡”",
      "53": "ያሹዋ ከዚያ ቦታ ሊሄድ በተነሣ ጊዜ የሙሴ ሕግ መምህራንና ፈሪሳውያን ይቃወሙትና ብዙ ጥያቄም ያቀርቡለት ጀመር፤ 54ይህንንም ያደረጉት በንግግሩ ሊያጠምዱት ፈልገው ነው፡፡"
    },
    "Chapter 12": {
      "1": "በዚያን ጊዜ በብዙ ሺ የሚቆጠሩ ሰዎች ተሰበሰቡ፤ ከብዛታቸውም የተነሣ እርስ በርሳቸው እየተጋፉ ይረጋገጡ ነበር፤ ያሹዋም በቅድሚያ ለደቀ መዛሙርቱ እንዲህ ይል ጀመር፤ “ከፈሪሳውያን እርሾ ተጠንቀቁ፤ ይኸውም ከግብዝነታቸው ራቁ ማለቴ ነው፡፡",
      "2": "የተሸፈነ ሳይገለጥ አይቀርም፤ የተሰወረውም ሳይታወቅ አይቀርም፡፡",
      "3": "ስለዚህ በጨለማ የተናገራችሁት ሁሉ በብርሃን ይሰማል በዝግ ቤት ውስጥ በሹክሹክታ በጆሮ የተናገራችሁትም በሰገነት ላይ በይፋ ይነገራል፡፡",
      "4": "“ለእናንተ ለወዳጆቼ እንዲህ እላችኋለሁ ሥጋን ከመግደል በቀር ሌላ ምንም ማድረግ የማይችሉትን አትፍሩ፤",
      "5": "ነገር ግን ማንን መፍራት እንደሚገባችሁ እነግራችኋለሁ፤ ይኸውም ከገደለ በኋላ ወደ ገሃነም ለመጣል ሥልጣን ያለውን ያህቬህ(יהוה)ን ነው፤ አዎ! እርሱን ብቻ ፍሩ እላችኋለሁ፡፡",
      "6": "“አምስት ድንቢጦች በዐሥር ሳንቲም ይሸጡ የለምን? ከእነርሱ አንድዋ እንኳ በያህዌ ፊት የተረሳች አይደለችም፡፡",
      "7": "የእናንተም የራሳችሁ ጠጉር ሁሉ እንኳ የተቆጠረ ነው፤ ስለዚህ አትፍሩ እናንተ እኮ ከብዙ ድንቢጦች ትበልጣለችሁ፡፡”",
      "8": "ቀጥሎም ያሹዋ እንዲህ አለ፤ “ሳያፍር በሰው ፊት ለሚመሰክርልኝ እኔም ደግሞ በያህቬህ(יהוה) መላእክት ፊት እመሰክርለታለሁ እላችኋለሁ፡፡",
      "9": "በሰው ፊት የሚክደኝን እኔም ደግሞ በያህቬህ(יהוה) መላእክት ፊት እክደዋለሁ፡፡",
      "10": "“በሰው ልጅ ላይ የስድብ ቃል የሚናገር ቢኖር በደሉ ይቅር ይባልለታል፤ በመንፈስ ቅዱስ ላይ የስድብ ቃል የሚናገር ቢኖር ግን በደሉ ይቅር አይባልለትም፡፡",
      "11": "ሰዎች በየምኩራቡ ሲወስዱዋችሁ በገዥዎችና በባለሥልጣኖች ፊት ለፍርድ ሲያቀርቡአችሁ ምን እንመልሳለን እንዴትስ እንናገራለን ብላችሁ አትጨነቁ፡፡",
      "12": "ምክንያቱም ልትናገሩት የሚገባችሁን በዚያን ሰዓት መንፈስ ቅዱስ ይነግራችኋል፡፡”",
      "13": "ከሕዝቡም መካከል አንድ ሰው ያሹዋን “መምህር ሆይ! አባታችን ያወረሰንን ርስት እንዲያካፍለኝ እባክሀ ለወንድሜ ንገረው” አለው፡፡",
      "14": "ያሹዋ ግን “አንተ ሰው፤ በእናንተ መካከል ፈራጅ እንድሆንና ርስት እንዳካፍል ማን ሾመኝ?” ሲል መለሰለት፡፡",
      "15": "ቀጥሎ ለሁሉም እንዲህ አላቸው “የሰው ሕይወት በሀብት ብዛት አይደለም ስለዚህ ከመጎምዠትና ከስግብግብነት ተጠበቁ፤ ተጠንቀቁም፡፡”",
      "16": "ከዚህም በኋላ ያሹዋ ይህን ምሳሌ እንዲህ ሲል ነገራቸው፤ “እርሻው ብዙ ሰብል ያስገኘለት አንድ ሀብታም ሰው ነበር፤",
      "17": "እርሱም በአሳቡ፤ ‘ይህን ሁሉ እህል የማከማችበት ስፍራ ስለሌለኝ ምን ላድርግ?' እያለ ያሰላስል ነበር፡፡",
      "18": "እንዲህ አለ፤ ‘የማደርገው ይህ ነው፤ ጎተራዎቼን ሁሉ አፈርስና ሌሎች ትልልቅ ጎተራዎች እሠራለሁ፤ በዚያ እህሌንና ንብረቴን ሁሉ አከማቻለሁ፡፡",
      "19": "ከዚህም በኋላ ራሴን፡- እነሆ ለብዙ ዓመት የሚበቃህ ብዙ ሀብት አለህ፤ እንግዲህ ዕረፍት በማድረግ ተዝናና ብላ ጠጣ ደስ ይበልህ እለዋለሁ’ አለ፡፡",
      "20": "ያህቬህ(יהוה) ግን ‘አንተ ሞኝ! ዘሬ በዚህች ሌሊት ነፍስህ ከአንተ ትወሰዳለች፤ ታዲያ ይህ ያከማቸኽው ሀብት ሁሉ ለማን ይሆናል?' አለው፡፡",
      "21": "“ለራሱ በምድር ላይ ሀብትን የሚያከማች፤ በያህዌ ፊት ግን ድኻ የሆነ ሰው እንዲሁ ይሆናል፡፡”",
      "22": "ከዚህም በኋላ ያሹዋ ለደቀ መዛሙርቱ እንዲህ አለ፤ “ስለዚህ ምን እንበላለን? ምንስ እንለብሳለን? በማለት ስለኑሮአችሁ አትጨነቁ፤ እላችኋለሁ፡፡",
      "23": "ምንያቱም ከምግብ ሕይወት ከልብስም ሰውነት ይበልጣል፡፡",
      "24": "እስቲ ቁራዎችን ተመልከቱ፤ እነርሱ አይዘሩም ወይም አያጭዱም፤ የእህል ማከማቻ ቦታ ወይም ጎተራ የላቸውም፤ ይሁን እንጂ ያህቬህ(יהוה) ይመግባቸዋል እናንተማ ከወፎች የምትበልጡ ናችሁ እኮ፡፡",
      "25": "ለመሆኑ ከእናንተ በማሰብና በመጨነቅ በዕድሜው ላይ አንድ ቀን መጨመር የሚችል ማን ነው?",
      "26": "እንግዲህ ይህን ትንሹን ነገር እንኳ ማድረግ የማትችሉ ከሆናችሁ ስለምን በሌላው ነገር ትጨነቃችላሁ?",
      "27": "የዱር አበቦች እንዴት እንደሚያድጉ እስቲ ተመልከቱ፤ እነርሱ በሥራ አይደክሙም አይፈትሉም፤ ይሁን እንጂ ሰሎሞን እንኳ በዚያ ሁሉ ክብሩ ከእነርሱ እንደ አንዲቱ እንዲህ ያጌጠ ልብስ አለበሰም፡፡",
      "28": "ታዲያ ያህቬህ(יהוה) ዛሬ ታይቶ ነገ በእሳት ውስጥ የሚጣለውን የዱር ሣር እንዲህ አስጊጦ ሚያለብሰው ከሆነ እናንተ እምነት የጎደላችሁ እናንተንማ እንዴት አብልጦ አያለብሳችሁም?",
      "29": "“ስለዚህ ‘ምን እንበላለን፤ ምንስ እንጠጣለን' እያላችሁ በአሳብ አትጨነቁ፡፡",
      "30": "ይህንን ለማግኘትማ የዚህ ዓለም ሰዎችም ይጨነቁበታል፤ ለእናንተ ግን ይህ ሁሉ እንደሚያስፈልጋችሁ የሰማይ አባታችሁ ያውቃል፡፡",
      "31": "ይልቅስ የያህቬህ(יהוה)ን መንግሥት ፈልጉ፤ የሚያስፈልጓችሁም ነገሮች ሆሉ ይጨመሩላችኋል፡፡",
      "32": "“እናንተ አነስተኛ መንጋ የሆናችሁ ወገኖቼ አትፍሩ፤ ምክንያቱም የሰማይ አባታችሁ መንግሥትን ሊሰጣችሁ ፈቅዶአል፡፡",
      "33": "ያላችሁን ሁሉ ሸጣችሁ ገንዘቡን ለድኾች ስጡ፤ የማያረጅ የገንዘብ ቦርሳም አዘጋጅታችሁ ገንዘባችሁን ሌባ በማይደርስበት ብል በማይበላበትና ከቶም በማያልቅበት ቦታ በመንግሥተ ሰማይ አስቀምጡ፡፡",
      "34": "ምክንያቱም ገንዘባችሁ ባለበት ቦታ ልባችሁም በዚያው ይሆናል፡፡”",
      "35": "ቀጥሎም ያሹዋ እንዲህ አለ፤ “ባጭር ታጥቃችሁ ሁልጊዜ ለሥራ ተዘጋጁ መብራታችሁም የበራ ይሁን፡፡",
      "36": "በዚህም አኳኋን ጌታቸው ከሠርግ ቤት መመለሱን የሚጠባበቁ አገልጋዮችን ምሰሉ፤ እነርሱ ጌታቸው በድንገት መጥቶ በሩን በሚያንኳኳት ጊዜ ፈጥነው ለመክፈት ዝግጁዎች ናቸው፡፡",
      "37": "እነዚያ ጌታቸው ድንገት በመጣ ጊዜ ነቅተው ሲጠብቁ የሚያገኛቸው አገልጋዮች እንዴት የተመሰገኑ ናቸው፤ በእውነት እላችኋለሁ እርሱ ባጭር ታጥቆ በማእድ ያስቀምጣቸዋል በማስተናበርም ያገለግላቸዋል፡፡",
      "38": "ጌታቸው በእኩለ ሌሊት ወይም ከእኩለ ሌሊት በኋላ በመጣ ጊዜ ነቅተውና ተግተው ሲጠብቁት የሚያገኛቸው አገልጋዮች ተመሰገኑ ናቸው፡፡",
      "39": "ደግሞም ይህንን ዕወቁ ሰው ሌባ የሚመጣበትን ሰዓት ለይቶ ቢያውቅ ኖሮ ሌባው ቤቱን ቆፍሮ ሲገባ አይተወውም ነበር፡፡",
      "40": "የሰው ልጅ ባላሰባችሁት ሰዓት በድንገት ይመጣል፤ ስለዚህ እናንተም ተዘጋጅታችሁ ጠብቁ፡፡”",
      "41": "ጴጥሮስም “ጌታ ሆይ! ይህን ምሳሌ የምትናገረው ለእኛ ነውን? ወይስ ለሁሉም ነው?” ሲል ያሹዋን ጠየቀው፡፡",
      "42": "ጌታ ያሹዋም እንዲሀ ሲል መለሰ፤ “ታዲያ ቤተሰቦቹን በደንብ እንዲያስተዳድርለትና ለአገልጋዮቹም ምግባቸውን በወቅቱ እንዲሰጣቸው ጌታው የሚሾመው ታማኝና ብልህ መጋቢ ማን ነው?",
      "43": "ጌታው ከሄደበት ሲመለስ ልክ እንደታዘዘው ሲፈጽም የሚያገኘው አገልጋይ እንዴት የተመሰገነ ነው!",
      "44": "በእውነት እላችኋለሁ፤ ጌታው ያን አገልጋይ የንብረቱ ሁሉ ኀላፊ አድርጎ ይሾመዋል፡፡",
      "45": "ነገር ግን ያ አገልጋይ ጌታዬ ቶሎ አይመጣም፤ ይዘገያል፤ ብሎ በማሰብ እየበላ እየጠጣ እየሰከረም ወንዶችና ሴቶች አገልጋዮችን መምታት ይጀምራል፡፡",
      "46": "ይሁን እንጂ ጌታው ባልታሰበበት ቀንና ባልተጠበቀበት ሰዓት በድንገት ይመጣል አገልጋዩንም በብርቱ ይቀጣዋል ዕድሉም ከወስላቶች ጋር እንዲሆን ያደርጋል፡፡",
      "47": "“የጌታውን ፈቃድ እያወቀ ያልተዘጋጀ፤ ወይም የጌታውን ትእዛዝ ያልፈጸመ አገልጋይ በብርቱ ይቀጣል፡፡",
      "48": "ነገር ግን የጌታውን ፈቃድ ባለማወቅ ቅጣት የሚያመጣበትን አድርጎ ቢገኝ ቅጣቱ ይቀልለታል፤ ምክንያቱም ብዙ ከተሰጠው ሰው፤ ብዙ ይፈለግበታል፤ ብዙ ዐደራም ከተሰጠው ሰው ብዙ ይጠበቅበታል፡፡”",
      "49": "ቀጥሎም ያሹዋ እንዲህ አለ፡ “እነሆ እኔ በምድር ላይ እሳት አምጥቻለሁ ታዲያ ቶሎ ቢቀጣጠልልኝ እንዴት በወደድሁ ነበር፡፡",
      "50": "ነገር ግን እኔ የምጠመቀው የመከራ ጥምቀት አለኝ እርሱም እስኪፈጸም ድረስ ዕረፍት የለኝም፡፡",
      "51": "እኔ በምድር ላይ ሰላምን ያመጣሁ ይመስላችኋልን? እኔስ ያመጣሁት መለያየትን እንጂ ሰላምን አይደለም እላችኋለሁ፡፡",
      "52": "ከአሁን ጀምሮ በአንድ ቤተ ሰብ  ውስጥ ያሉ አምስት ሰዎቸ ይለያያሉ ሦስቱ በሁለቱ ላይ ሁለቱም በሦስቱ ላይ ተነሥተው ይጣላሉ፡፡",
      "53": "አባት በልጁ ላይ፤ ልጅም በአባቱ ላይ፤ እናት በሴት ልጅዋ ላይ፤ ሴት ልጅም በእናትዋ ላይ፤ ዐማት በምራትዋ ላይ፤ ምራትም በዐማትዋ ላይ፤ እንዲሁ በጥል ተነሣሥተው ይለያያሉ፡፡”",
      "54": "ደግሞም ለሕዝቡ እንዲህ አለ፤ “ደመና በስተ ምዕራብ በኩል ስታዩ ወዲያውኑ ‘እነሆ ዛሬ ሊዘንም ነው' ትላላችሁ በእርግጥም ይዘንማል፡፡",
      "55": "እንዲሁም ነፋስ በስተ ደቡብ በኩል በሚነፍስበት ጊዜ ‘ዛሬ ሙቀት ይሆናል' ትላላችሁ በእርግጥም ይሆናል፡፡ ",
      "56": "እናንተ ግብዞች የምድሩንና የሰማዩን መልክ በመመልከት የሚሆነውን ታውቃላችሁ፤ ታዲያ በዚህ በአሁኑ ዘመን የሚሆነውን ለምን አታውቁም?”",
      "57": "ቀጥሎም ያሹዋ እንዲህ አለ፤ “እንግዲህ ስለምን እናንተ ራሳችሁ ትክክኛውን ነገር ዐውቃችሁ አትፈርዱም? ",
      "58": "ባለጋራህ ከስሶህ ወደ ፍርድ ቤት በሚወስድህ ጊዜ ገና በመንገድ ሳለህ ከባላጋራህ ጋር ለመስማማት ተጣጣር፤ አለበለዚያ እርሱ ወደ ዳኛ ጎትቶ ይወስድሃል፤ ዳኛውም ለፓሊስ አሳልፎ ይሰጥሃል፡ ፖሊሱም ወደ እስር ቤት ያገባሃል፡፡ 59መቀጮህን ሁሉ ጨርሰህ ሳትከፍል ከእስር ቤት መውጣት እንደማትችልም እነግርሃለሁ፡፡”"
    },
    "Chapter 13": {
      "1": "በዚያን ጊዜ ሰዎች ወደ ያሹዋ መጥተው፤ “የገሊላ ሰዎች ለያህዌ መሥዋዕት በሚያቀርቡበት ጊዜ ጲላጦሰ ገደላቸው ደማቸውም ከመሥዋዕታቸው ጋር ተደባለቀ” ሲሉ አወሩለት፡፡",
      "2": "ያሹዋም እንዲህ ሲል መለሰላቸው፤ “ታዲያ እነዚህ የገሊላ ሰዎች ይህ ሁሉ ጥፋት የደረሰባቸው ከሌሎች የገሊላ ሰዎች ሁሉ ይበልጥ ኃጢአተኞች ስለነበሩ ይመስላችኋልን?",
      "3": "አይደለም በኃጢአታችሁ ተጸጽታችሁ ንስሓ ባትገቡ እናንተም እንደእነርሱ ትጠፋላችሁ እላችኋለሁ፡፡",
      "4": "በሰሊሆም ግንብ ተደርምሶባቸው ስለሞቱት ዐሥራ ስምንት ሰዎች ምን ታስባላችሁ? እነርሱ በኢየሩሳሌም ከሚኖሩት ሰዎች ሁሉ የባሱ ኃጢአተኞች ይመስሉአችኋልን?",
      "5": "አይደለም በኃጢአታችሁ ተጸጽታችሁ ንስሓ ባትገቡ እናንተም እንደእነርሱ ትጠፋላችሁ እላችኋሁ፡፡”",
      "6": "ከዚህ በኋላ ያሹዋ ይህን ምሳሌ ነገራቸው፤ “አንድ ሰው በአትክልቱ ውስጥ የተተከለች አንዲት የበለስ ዛፍ ነበረችው ከዚያች የበለስ ዛፍ ፍሬ አገኛለሁ ብሎ ቢሄድ ምንም ሳይገኝ ቀረ፡፡",
      "7": "ስለዚህ ለአትክልተኛው ‘እነሆ ከዚህች የበለስ ዛፍ ፍሬ ለማግኘት ሦስት ዓመት ሙሉ ተመላለስሁ፤ ግን ምንም ፍሬ አላገኘሁባትም አሁንስ ቁረጣት ስለምን የአትክልቱን ቦታ በከንቱ ይዛ መሬት ታበላሻለች?' አለው፡፡",
      "8": "አትክልተኛው ግን እንዲህ ሲል መለሰለት፤ ‘ጌታዬ ሆይ! እስቲ ለዚህ ዓመት ደግሞ ተዋት፤ ዙሪያዋን ኮትኩቼ ማዳበሪያ እደርግላታለሁ፤",
      "9": "ለመጪው ዓመት ፍሬ ብትሰጥ መልካም ነው፤ አለበለዚያ ግን ትቆረጣለች፡፡”",
      "10": "ያሹዋ በሰንበት ቀን በምኩራብ ያስተምር ነበር፡፡",
      "11": "ከዚያም ከዐሥራ ስምንት ዓመት ጀምሮ ርኩስ መንፈስ ያጎበጣት አንዲት ሴት ነበረች እርስዋ ወገብዋ በመጉበጡ ቀና ለማለት በጭራሽ አትችልም ነበር፡፡",
      "12": "ያሹዋ ባያት ጊዜ ጠራትና “አንቺ ሴት ከበሽታሽ ተፈውሰሻል” አላት፡፡",
      "13": "በእጁም ዳሰሳት ወዲያውም ቀጥ ብላ ቆመች ያህዌንም አመሰገነች፡፡",
      "14": "ያሹዋ በሰንበት ቀን ስለፈወሰ የምኩራበ አለቃው ተቆጣና ለሕዝቡ፤ “በሳምንት ውስጥ ሥራ የሚሠራባቸው ስድስት ቀኖች አሉ፤ በእነዚሀ ቀኖች እየመጣችሁ ተፈወሱ፤ በሰንበት ቀን ግን አይሆንም” ብሎ ተናገረ፡፡",
      "15": "ጌታ ያሹዋም እንዲህ ሲል መለሰለት፤ “እናንተ ግብዞች ከእናንተስ እያንዳንዱ በሰንበት ቀን በሬውን ከተዘጋበት አውጥቶ ወይም አህያውን ከታሰረበት ፈትቶ ውሃ ወደሚያጠጣበት ቦታ ይወስደው የለምን?",
      "16": "እነሆ የአብርሃም ዘር የሆነች ይህች ሴት ዐሥራ ስምንት ዓመት ሙሉ በሰይጣን ታስራ ስትሠቃይ ኖራለች፤ ታዲያ እርስዋ ታስራ ከምትሠቃይበት በሽታ በሰንበት ቀን መፈታት አይገባትምን?”",
      "17": "በዚህም ንግግሩ ያሹዋ ተቃዋሚዎቹን ሁሉ አሳፈራቸው፤ ሕዝቡ ግን ያሹዋ ባደረገው ድንቅ ነገር ሁሉ ተደሰቱ፡፡",
      "18": "ያሹዋ እንዲህ አለ “የያህዌ መንግሥት በምን ምሳሌ ትገለጻለች? ወይስ ከምን ጋር አነጻጽራታለሁ?",
      "19": "አንድ ሰው በአትክልት ውስጥ የዘራትን የሰናፍጭ ዘር ትመስላለች እርስዋ አድጋ ዛፍ ታህላለች ወፎችም በቅርንጫፎችዋ ላይ ጎጆአቸውን ይሠራሉ፡፡”",
      "20": "ያሹዋ እንደገና እንዲህ አለ፤ “የያህዌን መንግሥት ከምን ጋር አነጻጽራታለሁ?",
      "21": "የያህዌ መንግሥት አንዲት ሴት ሊጡ በሙሉ እንዲቦካ በሦስት መስፈሪያ ዱቄት ውስጥ የለወሰችውን እርሾ ትመስላለች፡፡”",
      "22": "ከዚህ በኋላ ያሹዋ ወደ ኢየሩሳሌም ሲሄድ ሳለ በየከተማውና በየገጠሩ እያስተማረ ያልፍ ነበር፡፡",
      "23": "በዚያን ጊዜ አንድ ሰው “ጌታ ሆይ! የሚድኑ ጥቂቶች ሰዎች ናቸውን” ሲል ጠየቀው፡፡",
      "24": "ያሹዋ እንዲህ ሲል መለሰላቸው “በጠባብዋ በር ለመግባት ተጣጣሩ በዚህችም በር መግባት የሚፈልጉ ብዙዎች ናቸው ነገር ግን መግባት አይችሉም እላችኋለሁ፡፡",
      "25": "የቤቱ ጌታ ተነሥቶ በሩን ይዘጋዋል እናንተም በደጅ ቆማችሁ በሩን በማንኳኳት ‘ጌታ ሆይ! እባክህ ክፈትልን' ማለት ትጀምራለችሁ፤ እርሱም ‘ከየት እንደመጣችሁ አላውቅም' ሲል ይመልስላችኋል፡፡",
      "26": "በዚያን ጊዜ እናንተ ‘ከአንተ ጋር አብረን በልተናል፤ አብረን ጠጥተናል፤ በአደባባያችንም አስተምረሃል እኮ!' ትሉታላችሁ፡፡",
      "27": "እርሱም እንደገና ‘ከየት እንደመጣችሁ አላውቅም እናንተ ዐመፀኞች ሁሉ ከእኔ ራቁ' ይላችኋል፡፡",
      "28": "አብርሃምን ይስሐቅን ያዕቆብን ነቢያትንም ሁሉ በያህዌ መንግሥት ታዩአቸዋላችሁ እናንተ ግን በውጪ ተጥላችሁ ስትቀሩ ለቅሶና ጥርስ ማፋጨት ይሆንባችኋል፡፡",
      "29": "ብዙ ሰዎች ከምሥራቅና ከምዕራብ ከሰሜንና ከደቡብ ይመጣሉ፤ በያህዌ መንግሥትም በማእድ ይቀመጣሉ፡፡",
      "30": "ስለዚህ ኋለኞች ፊተኞች ይሆናሉ፤ ፊተኞችም ኋለኞች ይሆናሉ፡፡”",
      "31": "በዚያን ጊዜ አንዳንደ ፈሪሳውያን ወደ ያሹዋ ቀርበው “ሄሮድስ ሊገድልህ ይፈልጋልና ከዚህ ወጥተህ ወደ ሌላ ስፍራ ሂድ” አሉት፡፡",
      "32": "ያሹዋ ግን እንዲህ አላቸው፤ “ሄዳችሁ ያንን ቀበሮ ‘ዛሬና ነገ አጋንንትን አስወጣላሁ፤ በሽተኞችን እፈውሳለሁ፤ በሦስተኛው ቀንም ሥራዬን እጨርሳለሁ' ይላል በሉት፡፡",
      "33": "ይሁን እንጂ ዛሬና ነገ ከነገ ወዲያም መንግዴን ወደ ኢየሩሳሌም መቀጠል አለብኝ፤ ምክንያቱም ነቢይ ከኢየሩሳሌም በቀር በሌላ ቦታ መሞት አይገባውም፡፡",
      "34": "“የኢሩሳሌም! ኢየሩሳሌም! አንቺ ነቢያትን ትገድያሽ፤ ወደ አንቺ የተላኩትንም መልእክተኞች በድንጋይ ትወግሪያለሽ፤ ዶሮ ጫጩቶችዋን በክንፎችዋ ሥር እንደምትሰበስብ እኔም ስንት ጊዜ ልጆችሽን መሰብሰብ ፈለግሁ እናንተ ግን እምቢ አላችሁ፡፡",
      "35": "ስለዚህ ቤታችሁ ወና ሆኖ ይቀራል፤ እናንተ ‘በያህዌ ስም የሚመጣ የተባረከ ነው' እስክትሉ ድረስ ከቶ አታዩኝም እላችኋለሁ፡፡”"
    },

    "Chapter 14": {
      "1": "በሰንበት ቀን ያሹዋ ከፈሪሳውያን አለቆች ወደ አንዱ ቤት ምሳ ሊበላ ገባ፤ ፈሪሳውያን እርሱ የሚያደርገውን ለማየት አተኩረው ይመለከቱት ነበር፡፡",
      "2": "በዚያን ጊዜ በሕመም ምክንያት መላ ሰውነቱ ያበጠበት አንድ ሰው በያሹዋ ፊት ነበር፡፡",
      "3": "ያሹዋም የሙሴ ሕግ መምህራንንና ፈሪሳውንን “በሰንበት ቀን መፈወስ በሕግ ተፈቅዶአልን፤ ወይስ አልተፈቀደም?” ሲል ጠየቃቸው፡፡",
      "4": "እነርሱ ግን ምንም ሳይመልሱ ዝም አሉ፤ ያሹዋ የታመመውን ሰው ይዞ ፈወሰውና አሰናበተው፡፡",
      "5": "ቀጥሎም ያሹዋ “ከእናንተ በስንበት ቀን ልጁ ወይም በሬው በጉድጓድ ውስጥ ቢወድቅበት ወዲያውኑ የማያወጣው ማን ነው?” ሲል ጠየቃቸው፡፡",
      "6": "እነርሱ ግን ምንም መልስ መስጠት አልቻሉም፡፡",
      "7": "ያሹዋ ለግብዣ የተጠሩ ሰዎች የከበሬታ ስፍራ ለመያዝ ሲሽቀዳደሙ አየ፤ ስለዚህ ይህን ምሳሌ እንዲህ ሲል ነገራቸው",
      "8": "“አንድ ሰው ለሠርግ ግብዣ ሲጠራህ ተሸቀዳድመህ በክብር ስፍራ አትቀመጥ፤ ምናልባት ከአንተ የበለጠ ክብር ያለው ሰው ተጠርቶ ይሆናል፡፡",
      "9": "ታዲያ ሁለታችሁንም የጋበዛችሁ ሰው ወደ አንተ መጥቶ ‘ይህን ስፍራ ለዚህ ሰው ልቀቅለት' ይልሃል፤ ያን ጊዜ በታላቅ ሐፍረት ወደ ዝቅተኛው ቦታ ወርደህ ትቀመጣለህ፡፡",
      "10": "ነገር ግን ለግብዣ ስትጠራ ሄደህ በዝቅተኛ ስፍራ ተቀመጥ በዚያን ጊዜ የጠራህ ሰው ወደ አንተ መጥቶ ‘ወዳጄ ሆይ! ወደ ከፍተኛው ስፍራ ወጥተህ ተቀመጥ' ይልሃል፡፡ ያን ጊዜም በሌሎች ተጋባዦች ሁሉ ፊት ክብር ታገኛለህ፡፡",
      "11": "ምክንያቱም ራሱን ከፍ የሚያደርግ ሁሉ ዝቅ ይላል ራሱን ዝቅ የሚያደርግ ግን ከፍ ይላል፡፡”",
      "12": "ኢየሱስ ጋባዡን ሰው ደግሞ እንዲህ አለው፤ “የምሳ ወይም የራት ግብዣ በምታደርግበት ጊዜ ብድራቸውን ለመመለስ በተራቸው ይጋብዙኛል ብለህ ተስፋ በማድረግ ወዳጆችህን፤ ወንድሞችህን፤ ዘመዶችህን፤ ሀብታሞች ጉረቤቶችህንም አትጥራ፤",
      "13": "ነገር ግን ግብዣ በምታደርግበት ጊዜ ድኾችን፤ አካለ ስንኩሎችን፤ ሽባዎችን፤ ዕውሮችንም ጥራ፡፡",
      "14": "ይህን ብታደርግ እነርሱ ውለታ ለመክፈል ስለማይችሉ ትመሰገናለህ፡፡ በጻድቃን ትንሣኤ ጊዜ ያህዌ ይከፍልሃል፡፡”",
      "15": "በማእድ ተቀምጠው ከነበሩት አንዱ ያሹዋ የተናገረውን ሰምቶ “በያህዌ መንግሥት በማእድ መቀመጥ የሚችል እንዴት የታደለ ነው!” አለ፡፡",
      "16": "ያሹዋ ግን እንዲህ አለው፤ “አንድ ሰው ትልቅ የራት ግብዣ አዘጋጅቶ ብዙ ሰዎችን ጠራ",
      "17": "የግብዣው ሰዓት በደረሰ ጊዜ ‘እነሆ ሁሉ ነገር ተዘጋጅቶአልና ወደ ግብዣ ኑ' ብሎ እንዲነግራቸው ጋባዡ አገልጋዩን ወደ ተጠሩት ሰዎች ላከው፡፡",
      "18": "ነገር ግን እያንዳንዱ ተጋባዥ ከግብዣው ለመቅረት ምክንያት መፍጠር ጀመረ፤ አንዱ ‘መሬት ስለገዛሁ ሄጄ ማየት አለብኝ ስለዚህ መምጣት አልችልምና ይቅርታ አድርግልኝ' አለው፡፡",
      "19": "ሌላው ‘አምስት ጥንድ በሬዎች ስለገዛሁ እነርሱን መፈተን አለብኝ ስለዚህ መምጣት አልችልምና ይቅርታ አድርግልኝ' አለ፡፡",
      "20": "ሌላው ደግሞ ሚስት አግብቼ ሙሽራ ስለሆነሁ ልመጣ አልችልም አለ፡፡",
      "21": "አገልጋዩም ወደ ቤት ተመልሶ ይህን ሁሉ ለጌታው ነገረው፤ የቤቱም ጌታ ተቆጥቶ አገልጋዩን ‘ቶሎ ብለህ ወደ ከተማው ጉዳናዎችና ስላች መንገዶች ሂድ፤ ድኾችን አካለ ስንኩሎችን ዕውሮችን አንካሶችንም ጠርተህ ወዲህ አምጣልኝ' አለው፡፡",
      "22": "አገልጋዩም ተመልሶ መጣና ጌታውን ‘ጌታዬ ሆይ! እነሆ ያዘዝኸኝን ሁሉ ፈጽሜአለሁ ሆኖም ገና ትርፍ ቦታ አለ' አለው፡፡",
      "23": "ስለዚህ የቤቱ ጌታ አገልጋዩን እንዲህ አለው፤ ‘ቤቴ እንዲሞላ ወደ ገጠር በሚወስዱት ጎዳናዎችና ስላች መንገዶች ሄደህ ሌሎች እንዲመጡ አድርግ፤",
      "24": "ከእነዚያ ከተጠሩት ሰዎች አንዱ እንኳ ድግሴን አይቀምስም' አለ እላችኋለሁ፡፡”",
      "25": "ብዙ ሰዎች ከያሹዋ ጋር አብረው ይሄዱ ነበር እርሱም ወደ እነርሱ መለስ ብሎ እንዲህ አላቸው፡",
      "26": "“ወደ እኔ የሚመጣ ሁሉ አባቱንና እናቱን ሚስቱንና ልጆቹን ወንድሞቹንና እኀቶቹን የራሱንም ሕይወት እንኳ ከእኔ አብልጦ ሚወድ ከሆነ የእኔ ደቀ መዝሙር ሊሆን አይችልም፡፡",
      "27": "የራሱን መስቀል ተሸክሞ የማይከተለኝ የእኔ ደቀ መዝሙር ሊሆን አይችልም፡፡",
      "28": "“ከእናንተ አንዱ ሕንጻ መሥራት ቢፈልግ ለሥራው ማስፈጸሚያ ምን ያህል ገንዘብ እንደሚያስፈልገው በመጀመሪያ ተቀምጦ ያስባል፡፡",
      "29": "መሠረቱን ጥሎ የሕንጸውን ሥራ መፈጸም ያልቻለ እንደሆነ ግን በጅምር የቀረውን ቤት የሚያዩት ሁሉ ይዘባበቱበታል፤",
      "30": "‘እነሆ ይህ ሰው ቤት መሥራት ጀምሮ መጨረስ አልቻለም' እያሉ ያፌዙበታል፡፡",
      "31": "“ወይም ዐሥር ሺ ወታደር ያለውን አንድ ንጉሥ ሃያ ሺ ወታደር አስከትቶ ከሚመጣበት ሌላ ንጉሥ ጋር ለመዋጋት ቢፈልግ መጀመሪያ ጠላቱን ለመቋቋም የሚችል መሆኑን ለማወቅ ተቀምጦ ይማከራል፡፡",
      "32": "የማይችል ከሆነ ግን ሊወጋው የመጣውን ንጉሥ ገና በሩቅ ሳለ ይህ ንጉሥ የሰላም መልእክተኞች ልኮ ዕርቅ ይጠይቃል፡፡",
      "33": "እንዲሁም ከእናንተ ያለውን ሁሉ ያልተወ ማንም ሰው የእኔ ደቀ መዝሙር መሆን አይችልም፡፡”",
      "34": "ቀጥሎም ያሹዋ እንዲህ አለ፤ “ጨው መልካም ነው የጨውነቱን ጣዕም ካጣ ግን በምን ሊጣፍጥ ይችላል፡፡",
      "35": "እንዲህ ዐይነቱ ጨው ለእርሻ መሬትም ሆነ ለማዳበሪያ የማይጠቅም ስለሆነ ወዲያ አውጥተው ይጥሉታል፤ እንግዲህ ሰሚ ጆሮ ያለው ይስማ፡፡”"
    },
    "Chapter 15": {
      "1": "ቀራጮችና ኃጢአተኞች ሁሉ ትምህርቱን ለመስማት ተሰብስበው ወደ ያሹዋ መጥተው ነበር፡፡",
      "2": "ፈሪሰውያንና የሙሴ ሕግ መምህራን ግን ይህንን አይተው “ይህስ ኃጢአተኞችን ይቀበላል፤ ከእነርሱም ጋር አብሮ ይበላል” እያሉ በያሹዋ ላይ ማጉረምረም ጀመሩ፡፡",
      "3": "ስለዚህም ያሹዋ ይህን ምሳሌ እንዲህ ሲል ነገራቸው፡፡",
      "4": "“ከእናንተ መቶ በግ ያለው ሰው አንድ በግ ቢጠፋበት ምን የሚያደርግ ይመስላችኋል? ዘጠና ዘጠኙን በዱር ትቶ ያን የጠፋውን እስኪያገኝ ድረስ ሊፈልገው ይሄድ የለምን?",
      "5": "ባገኘውም ጊዜ ደስ ብሎት በትከሻው ይሸከመውና መልሶ ያመጣዋል፡፡",
      "6": "ወደ ቤቱም በደረሰ ጊዜ ወዳጆቹንና ጉረቤቶቹን በአንድነት ጠርቶ ‘የጠፋውን በጌን አግኝቼ ደስ ብሎኛልና ደስ ይበላችሁ!’ ይላቸዋል፡፡",
      "7": "ንስሓ መግባት ከማያስፈልጋቸው ዘጠና ዘጠኝ ደጋግ ሰዎች ይልቅ ንስሓ በሚገባ አንድ ኃጢአተኛ ምክንያት በመንግሥተ ሰማይ እንዲሁ ደስታ ይሆናል እላችኋለሁ፡፡”",
      "8": "ቀጥሎም ያሹዋ እንዲህ አለ፤ “ዐሥር የወርቅ መሐለቅ ያላት ሴት አንድ መሐለቅ ቢጠፋባት ምን የምታደርግ ይመስላችኋል? መብራት አብርታ ቤትዋን ጠርጋ እስክታገኘው ድረስ በየሥርቻው አጥብቃ ትፈልግ የለምን?",
      "9": "ባገኘችውም ጊዜ ወዳጆችዋንና ጉረቤቶችዋን በአንድነት ጠርታ ‘የጠፋውን መሐለቄን አግኝቼው ደስ ብሎኛልና ደስ ይበላችሁ!’ ትላቸዋለች፡፡",
      "10": "ንስሓ በሚገባ በአንድ ኃጢአተኛ ምክንያት በሰማይ መላእክት ዘንድ እንዲሁ ደስታ ይሆናል እላችኋለሁ፡፡”",
      "11": "ቀጥሎም ያሹዋ እንዲሀ አለ፤ “አንድ ሰው ሁለት ልጆች ነበሩት፤",
      "12": "ታናሽየው አባቱን ‘አባባ! ከሀብትህ ከፍለህ ድርሻዬን አሁኑኑ ስጠኝ’ አለው፡፡ ስለዚህ አባትየው ሀብቱን ለሁለት ልጆቹ አካፈለ፡፡",
      "13": "ከጥቂት ቀን በኋላ ታናሽየው ድርሻውን ሸጦና ለውጦ ገንዘቡን ያዘና ወደ ሩቅ አገር ሄደ በዚያም አገር ገንዘቡን ሁሉ በከንቱ አባከነ፡፡",
      "14": "ገንዘቡንም ሁሉ ከጨረሰ በኋላ በዚያ አገር ብርቱ ረሀብ በመግባቱ በችግር ላይ ወደቀ፡፡",
      "15": "ከችግሩም የተነሣ ከዚያ አገር ሰዎች ወደ አንዱ ተጠጋ ሰውየውም የዐሳማው እረኛ አደረገው፡፡",
      "16": "ልጁም ረሀቡ ስለጠናበት ዐሳማዎቹ ከሚመገቡት ብጣሪ አሠር ሆዱን ለመሙላት ይመኝ ነበር፤ ግን ይህንኑም እንኳ የሚሰጠው አልነበረም፡፡",
      "17": "በዚህ ጊዜ ልጁ ስሕተቱን ተገንዝቦ እንዲህ ሲል አሰበ፤ ‘በአባቴ ቤት ተቀጥረው የሚሠሩ አገልጋዮች እንጀራ እስኪጠግቡ በልተው ይተርፋቸዋል፤ እኔ ግን እዚህ በረሀብ መሞቴ ነው፤",
      "18": "ተነሥቼ ወደ አባቴ ልሂድና አባባ! በያህዌና በአንተ ፊት በድያለሁ፤",
      "19": "ከእንግዲህ ወዲህ ያንተ ልጅ ልባል አይገባኝም፤ ነገር ግን ከቅጥረኞች አገልጋዮችህ እንደ አንዱ አድርገኝ ልበለው፡፡’",
      "20": "ስለዚህ ተነሥቶ ወደ አባቱ ሄደ፡፡ አባቱም ገና በሩቅ ሳለ ልጁን አየው፤ ራርቶለትም ወደ እርሱ ሮጠ እቅፍ አድርጎም ሳመው፡፡",
      "21": "ልጁም ‘አባባ በያህዌና በአንተ ፊት በድያለሁ ከእንግዲህ ወዲህ ልጅህ ልባል አይገባኝም’ አለ፡፡",
      "22": "አባቱ ግን አገልጋዮቹን ጠርቶ እንዲህ አለ፤ ‘ቶሎ ብላችሁ ጥሩ ልብስ አምጡና አልብሱት፤ በጣቱ ቀለበት በእግሩም ጫማ አድርጉለት፤",
      "23": "የሰባውን ሰንጋ አምጡና እረዱ እንብላ፤ እንደሰት፤",
      "24": "ምክንያቱም ይህ ልጄ ሞቶ ነበር እነሆ አሁን በሕይወት አለ፤ ጠፍቶ ነበር፤ ተገኘ’፤ መደሰትም ጀመሩ፡፡",
      "25": "“በዚህ ጊዜ ታላቁ ልጅ ለሥራ ወደ እርሻ ወጥቶ ነበር፤ ተመልሶ ሲመጣ ወደ ቤቱ በተቃረበ ጊዜ የሙዚቃና የዘፈን ድምፅ ሰማ፤",
      "26": "ከአገልጋዮቹ አንዱን ጠርቶ ‘ምንድን ነው ነገሩ?’ ብሎ ጠየቀው፡፡",
      "27": "አገልጋዩም ‘ወንድምሀ ተመልሶ ስለመጣ ነው፤ አባትህ በደኀና ስላገኘው የሰባውን ሰንጋ ዐርዶለታል’ አለው፡፡",
      "28": "“ታላቅ ወንድሙም በጣም ተቆጥቶ ‘ወደ ቤት አልገባም’ አለ፡፡ ስለዚህ አባቱ ወደ ደጅ ወጥቶ እንዲገባ ለመነው",
      "29": "ልጁ ግን ለአባቱ እንዲህ ሲል መለሰ፤ ‘እነሆ ይህን ያህል ዓመት አገለገልሁህ፤ ከቶ ከትእዛዝህ ዝንፍ ብዬ አላውቅም ታዲያ እኔ ከጓደኞቼ ጋር የምደሰትበት አንድ ጥቦት እንኳ ሰጥተኽኝ አታውቅም፡፡",
      "30": "ይህ ልጅህ ግን ሀብትህን ከአመንዝራ ሴቶች ጋር አባክኖ በተመለሰ ጊዜ የሰባውን ሰንጋ ዐረድህለት፡፡’",
      "31": "አባቱም እንዲህ አለው፤ ‘ልጄ ሆይ! አንተ ሁልጊዜ ከእኔ ጋር ነህ፤ የእኔ የሆነ ሁሉ የአንተ ነው፡፡",
      "32": "ይህ ወንድምህ ግን ሞቶ ነበር አሁን በሕይወት አለ፤ ጠፍቶ ነበር አሁን ተገኘ፤ ስለዚህ በጣም ልንደሰት ይገባናል፡፡’”"
    },
    "Chapter 16": {
      "1": "ደግሞም ያሹዋ ለደቀ መዛሙርቱ እንዲህ አለ፤ “አንድ ሀብታም ሰው ቤቱን የሚያስተዳደርለት መጋቢ ነበረው፤ ሰዎች ‘ይህ መጋቢ ንብረትህን ያባክናል' ብለው ለሀብታሙ ሰው ነገሩት፡፡",
      "2": "ሀብታሙም ሰው መጋቢውን አስጠርቶ፤ ‘ይህ የምሰማብህ ነገር ምንድነው? ከእንግዲሀ ወዲህ መጋቢዬ ልትሆን አትችልምና በመጋቢነትህ የሠራህበትን የንብረቴን ሒሳብ አቅርብልኝ' አለው፡፡",
      "3": "መጋቢውም በልቡ እንዲህ ሲል አሰበ፤ ‘አሁን እንግዲህ ጌታዬ ከመጋቢነት ሥራዬ ሊያሰናብተኝ ነው፤ ታዲያ ምን ባደርግ ይሻላል? ማረስ እንደሆን አልችልም መለመን ያሳፍረኛል፡፡",
      "4": "ቆይ የማደርገውን ዐውቃለሁ ከመጋቢነት ሥራዬ ስሰናበት በቤታቸው የሚቀበሉኝ ወዳጆች እንዲኖሩኝ አደርጋለሁ፡፡'",
      "5": "ስለዚህ የጌታውን ባለዕዳዎች ሁሉ አንድ በአንድ ጠርቶ የመጀመሪያውን ‘ለጌታዬ የምትከፍለው ምን ያህል ዕዳ አለብህ?' ሲል ጠየቀው፤",
      "6": "እርሱም ‘መቶ ማድጋ ዘይት ዕዳ አለብኝ' አለ፡፡ መጋቢው ‘ይኸው መዝገብህ ቶሎ ተቀመጥና ኀምሳ ማድጋ ብለህ ጻፍ' አለው፡፡",
      "7": "ሁለተኛውንም ጠርቶ ‘የአንተስ ዕዳ ምን ያህል ነው?' አለው፡፡ እርሱም ‘መቶ ዳውላ ስንዴ ዕዳ አለብኝ' ሲል መለሰ፡፡ መጋቢውም ‘ይኸው መዝገብህ፤ ሰማኒያ ዳውላ ብለህ ጻፍ' አለው፡፡",
      "8": "ሀብታሙም ሰው እምነት ያጎደለውን መጋቢ በብልኀነቱ አደነቀው፤ ይህም ከያህዌህ(יהוה) ሰዎች ይልቅ የዓለም ሰዎች በዓለማዊ ኑሮአቸው ብልኖች መሆናቸውን ያሳያል፡፡”",
      "9": "ቀጥሎም ያሹዋ እንዲህ አለ፤ “ስለዚህ በዚህ ዓለም ሀብት ወዳጆች አብጁ እላችኋለሁ፤ ይህን ብታደርጉ ገንዘባችሁ አልቆባችሁ ባዶ እጃችሁን ስትቀሩ ወዳጆቻችሁ ለዘላለም በሚኖሩበት ቤት ይቀበሉአችኋል፡፡",
      "10": "በትንሽ ነገር የታመነ ሰው በትልቅ ነገርም የታመነ ይሆናል በትንሽ ነገር የማይታመን ሰው ግን በትልቅ ነገርም አይታመንም፡፡",
      "11": "ታዲያ የዚህን ዓለም ሀብት በማስተዳደር የማድታመኑ ከሆናችሁ፤ እውነተኛውን ሀብትማ ማን አምኖ ይሰጣችኋል?",
      "12": "ደግሞም በሌላው ሰው ሀብት የማትታመኑ ከሆነ፤ ለእናንተ የሚሆነውንስ ሀብት ማን ይሰጣችኋል?",
      "13": "“አንድ ሰው በአንድ ጊዜ ሁለት ጌታ ማገልገል አይችልም፤ ይህ ከሆነ አንዱን ጠልቶ ሌላውን ይወድዳል፤ አንዱን አክብሮ ሌላውን ይንቃል፤ እንዲሁም የገንዘብ ተገዥ የሆነ ሰው የያህዌህ(יהוה) አገልጋይ መሆን ከቶ አይችልም፡፡”",
      "14": "ፈሪሳውያን ገንዘብ ወዳጆች ስለነበሩ ያሹዋ የተናገረውን ሁሉ ሰምተው አፌዙበት፡፡",
      "15": "እርሱ ግን እንዲህ አላቸው፤ “እናንተ ራሳችሁን በሰው ፊት ጻድቅ ታስመስላላችሁ ያህዌ ግን ልባችሁን ያውቃል ምክንያቱም በሰው ፊት የተከበረ መስሎ የሚታይ ሁሉ በያህዌ ፊት የተዋረደና የተናቀ ነው፡፡”",
      "16": "ያሹዋ ንግግሩን በመቀጠል እንዲህ አለ፤ “የሙሴ ሕግና የነቢያት መጻሕፍት እስከ አጥማቂው ዮሐንስ ድረስ ሲነገሩ ቆይተው ነበር፤ ከዚያም ወዲህ የሚነገረው የያህዌ መንግሥት የምሥራች ቃል ነው፤ እያንዳንዱም ሰው ወደዚያች መንግሥት ለመግባት ብርቱ ጥረት ያደርጋል፡፡",
      "17": "ይሁን እንጂ ከሕግ አንዲቱ ነጥብ እንኳ ከምትጠፋ ሰማይና ምድር ቢያልፍ ይቀላል፡፡",
      "18": "“ሚስቱን ፈትቶ ሌላ ሴት የሚያገባ ሁሉ ያመነዝራል፤ እንዲሁም ከባልዋ የተፋታችውን ሴት የሚያገባ ያመነዝራል፡፡”",
      "19": "ቀጥሎም ያሹዋ እንዲህ አለ፤ “ቀይ ከፋይና ቀጭን ልብስ የሚለብስ አንድ ሀብታም ሰው ነበር፤ እርሱም በየቀኑ ተድላና ደስታ በማድረግ በቅንጦት ይኖር ነበር፡፡",
      "20": "መላ ሰውነቱ በቁስል የተወረሰ አልዓዛር የሚባል አንድ ድኻ ደግሞ በሀብታሙ ቤት ደጃፍ ተኝቶ ነበር፤",
      "21": "ይህም ድኻ ከሀብታሙ ማዕድ የሚወድቀውን ፍርፋሪ ለመመገብ ይመኝ ነበር፤ ውሾችም እየመጡ ቁስሉን ይልሱ ነበር፡፡",
      "22": "“ከዚህም በኋላ ድኻው ሰው ሞተ፤ መላእክትም ወደ አብርሃም አጠገብ ወሰዱት፤ እንዲሁም ሀብታሙ ሰው ሞተና ተቀበረ፡፡",
      "23": "በሲኦልም ሲሠቃይ ሳለ፤ ቀና ብሎ አብርሃምንና አጠገቡም የነበረውን አልዓዛርን በሩቅ አያቸው፡፡",
      "24": "ድምፁንም ከፍ አድርጎ እንዲህ አለ፤ ‘አብርሃም አባት ሆይ! እባክህ ራራልኝ በዚህ በእሳት ውስጥ በብርቱ እሠቃያለሁና የጣቱን ጫፍ በውሃ ነክሮ ምላሴን እንዲያርስልኝ አልዓዛርን ላክልኝ፡፡'",
      "25": "“አብርሃም ግን እንዲህ አለው፤ ‘ልጄ ሆይ! አንተ በምድራዊ ሕይወትህ ዘመን ብዙ መልካም ነገር አግኝተህ እንደተደሰትህ አስታውስ፤ አልዓዛር ግን በችግር ላይ ነበር፤ ስለዚህ አሁን እርሱ እዚህ ሲደሰት አንተ ትሠቃያለህ፡፡",
      "26": "ከዚህም ሁሉ በላይ በእኛና በእናንተ መካከል ትልቅ ገደል አለ ስለዚህ ከእኛ ወደ እናንተ ከእናንተም ወደ እኛ መሻገር የሚችል ማንም የለም፡፡'",
      "27": "ሀብታሙም እንዲህ አለ፤ ‘አባት ሆይ! እንግዲያውስ እባክህ አልዓዛርን ወደ አባቴ ቤት ላከው፤",
      "28": "እዚያ አምስት ወንድሞች ስላሉኝ፤ እነርሱ ደግሞ ወደዚሀ ወደ ሥቃይ ቦታ እንዳይመጡ ሄዶ ያስጠንቅቃቸው፡፡'",
      "29": "አብርሃም ግን ‘ለእነርሱ የሙሴና የነቢያት መጻሕፍት አሉላቸው፤ እነርሱን ይስሙ' አለው፡፡",
      "30": "ሀብታሙም ሰው ‘አብርሃም አባት ሆይ! ይህ የሚበቃ አይደለም፤ ነገር ግን አንድ ሰው ከሞት ተነሥቶ ቢሄድና ቢነግራቸው ተጸጽተው ንስሓ ይገባሉ' አለ፡፡",
      "31": "አብርሃምም ‘የሙሴና የነቢያት መጻሕፍት የሚሉትን ካልሰሙማ፤ አንድ ሰው ከሞት ተነሥቶ ቢነግራቸውም አያምኑትም' አለው፡፡”"
    },
    "Chapter 17": {
      "1": "ያሹዋ ለደቀ መዛሙርቱ እንዲህ አለ፤ “ሰዎችን አሰናክሎ ወደ ኃጢአት የሚጥል ነገር መምጣቱ ከቶ አይቀርም ነገር ግን የኃጢአትን መሰናክል ለሚያመጣው ሰው ወዮለት!",
      "2": "ማንም ሰው ከእነዚህ ታናናሽ ልጆች አንዱን አሰናክሎ ኃጢአት ከሚያሠራ ይልቅ ትልቅ የወፍጮ ድንጋይ በአንገቱ ላይ ታስሮ ወደ ባሕር ቢጣል ይሻለው ነበር፡፡",
      "3": "ስለዚህ ለራሳችሁ ተጠንቀቁ፤ ወንድምህ ቢበድልህ ገሥጸው በበደሉ ከተጸጸተም ይቅር በለው፤",
      "4": "በቀን ሰባት ጊዜ ቢበድልህና በቀን ሰባት ጊዜም ወደ አንተ እየመጣ በበደሌ ተጸጽቼአለሁ ቢልህ ይቅር በለው፡፡”",
      "5": "ሐዋርያቱም ጌታ ያሹዋን “እባክህ እምነት ጨምርልን” አሉት፡፡",
      "6": "ጌታ ያሹዋም “የሰናፍጭ ቅንጣት የሚያህል እምነት ቢኖራችሁ ይህን የሾላ ዛፍ ‘ከዚህ ተነቅለህ በባሕር ውስጥ ተተከል' ብትሉት ይታዘዝላችኋል” አላቸው፡፡",
      "7": "ቀጥሎም ያሹዋ እንዲህ አለ፤ “ከእናንተ አንዱ በእርሻ ሥራ የተሠማራ ወይም በጎች የሚጠብቅ አገልጋይ ቢኖረው፤ አገልጋዩ ከሥራው በተመለሰ ጊዜ ወዲያውኑ ‘ና ተቀመጥና ራትህን ብላ' ይለዋልን?",
      "8": "ይልቅስ በል ራቴን አዘጋጅልኝ እስክበላና እስክጠጣም አደግድገህ አገልግለኝ ከዚህ በኋላ አንተ ደግሞ ትመገባለህ ይለው የለምን?",
      "9": "ታዲያ አገልጋዩ የታዘዘውን ስለፈጸመ ጌታው የሚያመሰግነው ይመስላችኋልን?",
      "10": "እናንተም እንዲሁ የታዘዛችሁትን ሀሉ ከፈጸማችሁ በኋላ ‘የማንጠቅም አገልጋዮች ነን፤ የፈጸምነውም ግዳጃችንን ብቻ ነው' በሉ፡፡”",
      "11": "ያሹዋ ወደ ኢየሩሳሌም ሲሄድ በሰማርያና በገሊላ መካከል ያልፍ ነበር፤",
      "12": "ወደ አንዲት መንደርም በገባ ጊዜ ዐሥር ለምጻሞች ወደ እርሱ መጥተው በሩቅ ቆሙ፤",
      "13": "ድምፃቸውንም ከፍ አድርገው “ያሹዋ ሆይ! መምህር ሆይ! እባክህ ራራልን!” እያሉ ጮኹ፡፡",
      "14": "ያሹዋም አያቸውና “ሂዱ ሰውነታችሁን ለካህናት አሳዩ” አላቸው፤ እነርሱም በመሄድ ላይ ሳሉ ከለምጻቸው ነጹ፡፡",
      "15": "ከእነርሱም አንዱ ከለምጹ መንጻቱን ባየ ጊዜ በከፍተኛ ድምፅ ያህቬህ(יהוה)ን እያመሰገነ ተመለሰ፡፡",
      "16": "ያሹዋንም እያመሰገነ በእግሩ ሥር በግምባሩ ተደፋ፤ እርሱ የሰማርያ ሰው ነበር፡፡",
      "17": "ያሹዋም እንዲህ አለ “ከለምጽ የነጹት ሰዎች ዐሥር አልነበሩምን? ታዲያ ዘጠኙ የት አሉ?",
      "18": "ያህቬህ(יהוה)ን ለማመስገን ተመልሶ የመጣ ከዚህ ከባዕድ ሰው በቀር ሌላ የለምን?",
      "19": "ከዚህም በኋላ ያሹዋ ያን ሰው “ተነሥና ሂድ እምነትህ አድኖሃል” አለው፡፡",
      "20": "ፈሪሳውያን ያሹዋን “የያህቬህ(יהוה) ምንግሥት መቼ ትመጣለች?” ሲሉ ጠየቁት፤ እርሱም እንዲህ ሲል መለሰላቸው፤ “የያህዌ መንግሥት የምትመጣው ሰዎች በሚጠባበቁት ዐይነት አይደለም",
      "21": "እሷም እነሆ እዚህ ናት፤ ወይም እዚያ ናት የምትባል አይደለችም፤ ምክንያቱም የያህዌ መንግሥት በመካከላችሁ ስለሆነች ነው፡፡”",
      "22": "ቀጥሎም ያሹዋ ለደቀ መዛሙርቱ እንዲህ አለ፤ “ከሰው ልጅ ቀኖች አንዱን እንኳ ምነው ባየን የምትሉበት ቀን ይመጣል ነገር ግን አታዩም፡፡",
      "23": "ሰዎች እነሆ መሲሕ እዚህ ነው፤ ወይም እዚያ ነው፤ ይሉአችኋል፤ ነገር ግን እነርሱ የሚሉትን አትመኑ፤ አትከተሉአቸውም፡፡",
      "24": "መብረቅ በሰማይ ላይ ሲበርቅ ከዳር እስከ ዳር እንደሚያበራ የሰው ልጅ በሚመጣበትም ቀን እንዲሁ ይሆናል፤",
      "25": "ነገር ግን የሰው ልጅ አስቀድሞ ብዙ መከራ ሊቀበል በዚህ ዘመን ሰዎችም ሊናቅና ሊነቀፍ ግድ ነው፡፡",
      "26": "በኖኀ ዘመን እንደሆነው ዐይነት የሰው ልጅ በሚመጣበት ጊዜም እንዲሁ ይሆናል፡፡",
      "27": "ኖኀ ወደ መርከብ እስከገባበት ቀን ድረስ ሰዎች ሲበሉና ሲጠጡ፤ ሲጋቡም ነበር፤ በዚያን ጊዜ የጥፋት ውሃ መጣና አጥለቅልቆ ሁሉንም አጠፋቸው፡፡",
      "28": "እንዲሁም ደግሞ በሎጥ ዘመን እንደሆነው ዐይነት ይሆናል በዚያን ጊዜ ሰዎች ሲበሉና ሲጠጡ ሲሸጡና ሲገዙ አትክልት ሲተክሉና ቤትም ሲሠሩ ነበር፡፡",
      "29": "ነገር ግን ሎጥ ከሰዶም በወጣበት ቀን እሳትና ዲን ከሰማይ ዘንሞ ሁሉንም አጠፋ፤",
      "30": "የሰው ልጅ በሚገለጥበት ቀንም እንዲሁ ይሆናል፡፡",
      "31": "በዚያን ቀን በቤቱ ጣራ ላይ ያለ ሰው በቤቱ ውስጥ ያለውን ዕቃ ለመውሰድ አይውረድ፤ በእርሻም ቦታ ያለ ሰው ወደ ቤቱ አይመለስ፡፡",
      "32": "የሎጥን ሚስት አስታውሱ",
      "33": "ሕይወቱን ለማዳን የሚፈልግ ሁሉ ያጣታል ሕይወቱን አሳልፎ የሚሰጥ ሁሉ ያድናታል፡፡",
      "34": "በዚያች ሌሊት ሁለት ሰዎች በአንድ አልጋ ይተኛሉ ከእነርሱም አንዱ ይወሰዳል ሌላው ይቀራል እላችኋለሁ፡፡",
      "35": "ሁለት ሴቶች በአንድ ቦታ አብረው ይፈጫሉ፤ አንድዋ ትወሰዳለች ሌላዋ ትቀራለች፡፡",
      "36": "ሁለት ሰዎች በአንድ እርሻ ቦታ ይሠራሉ አንዱ ይወሰዳል ሌላው ይቀራል፡፡",
      "37": "ደቀ መዛሙርቱም ያሹዋን፤ “ጌታ ሆይ! ወዴት ነው የሚወሰዱት?” ሲሉ ጠየቁት፡፡ እርሱም “በድን ባለበት አሞራዎች ይሰበሰባሉ” ሲል መለሰላቸው፡፡"
    },

    "Chapter 18": {
      "1": "ከዚህ በኋላ ያሹዋ ሳይታክቱ ዘወትር መጸለይ እንደሚገባቸው ለማስተማር ይህን ምሳሌ ነገራቸው",
      "2": "በአንዲት ከተማ ያህቬህ(יהוה)ን የማይፈራ ሰውንም የማያፍር አንድ ዳኛ ነበረ፡፡",
      "3": "አንዲት መበለትም በዚች ከተማ ትኖር ነበር፤ እርሰዋ ወደ ዳኛው እየመጣች ከባላጋራዬ ጋር ስላለኝ ክርክር ፍርድ ስጠኝ ትለው ነበር፡፡",
      "4": "እርሱም ፍርድ ሳይሰጣት ብዙ ጊዜ ቆየ፤ በኋላ ግን እንዲህ ሲል አሰበ ‘ምንም እንኳ ያህዌን ባልፈራ ሰውንም ባላፍር፤",
      "5": "ይህች መበለት ስለነዘነዘችኝ እፈርድላታለሁ፤ አለበለዚያ ግን ዘወትር እየተመላለሰች ታሰለቸኛለች፡፡'",
      "6": "ቀጥሎም ጌታ ያሹዋ እንዲህ አለ፤ “ዐመፀኛው ዳኛ የተናገረውን አስተውሉ፤",
      "7": "ያህዌ ታዲያ ቀንና ሌሊት እየጮኹ ለሚለምኑት ሕዝቦቹ አይፈርድላቸውምን? ችላ በማለትስ ዕርዳታውን ያዘገይባቸዋልን?",
      "8": "ሳይዘገይ በፍጥነት ይፈርድላቸዋል እላችኋለሁ፡፡ ነገር ግን የሰው ልጅ በሚመጣበት ጊዜ በምድር ላይ እምነትን ያገኝ ይሆን?”",
      "9": "ቀጥሎም ያሹዋ ጻድቃን ነን እያሉ ለሚመኩና ሌሎችንም ለሚንቁ ሰዎች ይህን ምሳሌ ተናገረ፤",
      "10": "ሁለት ሰዎች ለመጸለይ ወደ ቤተ መቅደስ ሄዱ፤ አንዱ ፈሪሳዊ ሲሆን ሌላው ቀራጭ ነበር፡፡",
      "11": "ፈሪሳዊው ቆሞ እንዲህ ሲል በልቡ ጸለየ ‘ያህዌ ሆይ! እኔ እንደ ሌሎች ሰዎች ቀማኛ፤ ዐመፀኛ፤ አመንዝራ ስላልሆንሁ አመሰግንሃለሁ፤ ይልቁንም እንደዚህ እንደ ቀራጭ ስላልሆንሁ አመሰግንሃለሁ፡፡",
      "12": "እኔ በሳምንት ሁለት ቀን እጾማለሁ ከማገኘው ሁሉ ዐሥራት እያወጣሁ እሰጣለሁ፡፡'",
      "13": "ቀራጩ ግን በሩቅ ቆመና ቀና ብሎ ወደ ሰማይ ለማየት እንኳ አልደፈረም፤ ነገር ግን በእጁ ደረቱን እየመታ ‘አምላክ ሆይ እኔን ኃጢአተኛውን ማረኝ' ይል ነበር፡፡",
      "14": "ጽድቅን አግኝቶ ወደ ቤቱ የተመለሰው ይህ ቀራጭ ነው እንጂ ፈሪሳዊው አይደለም እላችኋለሁ፡፡ ምክንያቱም ራሱን ከፍ የሚያደርግ ሁሉ ዝቅ ይላል ራሱን ዝቅ የሚያደርግ ግን ከፍ ይላል፡፡”",
      "15": "ያሹዋ እንዲዳስሳቸው ሰዎች ሕፃናትን ወደ እርሱ አመጡ፤ ደቀ መዛሙርቱ ግን ይህን ባዩ ጊዜ ሰዎቹን ተቆጡአቸው፡፡",
      "16": "ያሹዋ ግን ሕፃናትን ወደ እርሱ ጠርቶ እንዲህ አለ “የያህቬህ(יהוה) መንግሥት እንደ እነዚህ ላሉት ስለሆነች ሕፃናት ወደ እኔ ይምጡ አትከልክሉአቸው፡፡",
      "17": "በእውነት እላችኋለሁ የያህቬህ(יהוה)ን መንግሥት እንደ ሕፃን በየዋህነት ያልተቀበላት ሰው ከቶ አይገባባትም፡፡”",
      "18": "ከአይሁድ አለቆች አንዱ ያሹዋን “ደግ መምህር ሆይ! የዘላለም ሕይወትን ለማግኘት ምን ማድረግ ይገባኛል?” ብሎ ጠየቀው፡፡",
      "...": "...",
      "43": "ዐይነ ስውሩም ወዲያውኑ ማየት ቻለ፤ ያህዌንም እያመሰገነ ያሹዋን መከተል ጀመረ፤ ሕዝቡም ሁሉ ይህን ባዩ ጊዜ ያህዌን አመሰገኑ፡"
    },
    "Chapter 19": {
      "1": "ያሹዋ ጉዞውን በመቀጠል ወደ ኢያሪኮ ከተማ ገባ በከተማውም መካከል አልፎ ሄደ፡፡",
      "2": "በዚያም ዘኬዎስ የሚባል ሰው ነበረ እርሱ የቀራጮች አለቃና ሀብታም ሰው ነበረ፡፡",
      "3": "እርሱ ያሹዋ የቱ እንደሆነ ለማየት ይፈልግ ነበር፤ ነገር ግን ቁመቱ አጭር በመሆኑ ከሕዝቡ ብዛት የተነሣ ሊያየው አልቻለም፡፡",
      "4": "ያሹዋ በዚያ በኩል ያልፍ ስለነበር ዘኬዎስ ያሹዋን ለማየት ብሎ ከሕዝቡ ፊት ቀደመና በአንድ ሾላ ዛፍ ላይ ወጣ፡፡",
      "5": "ያሹዋም ወደዚያ ስፍራ በደረሰ ጊዜ ቀና ብሎ ተመለከተና ዘኬዎስን “ዘኬዎስ ሆይ! ዛሬ በአንተ ቤት መዋል ይገባኛልና ፈጥነህ ከዛፉ ውረድ” አለው፡፡",
      "6": "ዘኬዎስም ቶሎ ብሎ ወረደና በደስታ ያሹዋን በቤቱ ተቀበለው፡፡",
      "7": "ይህን የተመለከቱ ሰዎች ሁሉ “ይህ ሰው ወደ ኃጢአተኛ ቤት ሊጋበዝ ገባ” ብለው በያሹዋ ላይ አጉረመረሙ፡፡",
      "8": "ዘኬዎስ ግን ቆሞ ጌታ ያሹዋን እንዲህ አለው፤ “ጌታ ሆይ! እነሆ ካለኝ ሀብት ሁሉ እኩሌታውን ለድኾች እሰጣለሁ፤ በማታለል ከሰው ላይ የወሰድኩትም ገንዘብ ቢኖር አራት እጥፍ አድርጌ እመልሳለሁ፡፡”",
      "9": "ያሹዋም እንዲህ አለ፤ “ይህ ሰው ደግሞ የአብርሃም ዘር ነውና ዛሬ ደኀንነት ለዚህ ቤት ሆኖአል፤",
      "10": "ምክንያቱም የሰው ልጅ የጠፋውን ሊፈልግና ሊያድን መጥቶአል፡፡”",
      "11": "ሰዎቹ ይህን በመስማት ላይ ሳሉ ያሹዋ አንድ ምሳሌ ደግሞ ነገራቸው፤ ምክንያቱም እርሱ ወደ ኢየሩሳሌም ስለተቃረበ ሰዎቹ የያህዌ መንግሥት አሁኑኑ የምትገለጥ መስሎአቸው ነበር፡፡",
      "12": "ስለዚህ ያሹዋ እንዲህ አለ፤ “የንጉሥነትን ሥልጣን ተቀብሎ ለመመለስ ወደ ሩቅ አገር የሄደ አንድ ክቡር ሰው ነበረ፤",
      "13": "እርሱ ከመሄዱ በፊት ከአገልጋዮቹ ዐሥሩን ጠርቶ ለእያንዳንዱ መቶ መቶ ብር ሰጣቸውና ‘ተመልሼ እስክመጣ ድረስ በዚህ ገንዘብ ነግዱ' አላቸው፡፡",
      "14": "የአገሩ ሰዎች ግን ይጠሉት ስለነበር ‘ይህ ሰው በእኛ ላይ እንዲነግሥ አንፈልግም' ሲሉ እርሱ ከሄደ በኋላ መልእክተኞችን ላኩበት፡፡",
      "15": "ያ ሰው ንጉሥ ሆኖ በተመለሰ ጊዜ በተሰጣቸው ገንዘብ ነግደው ምን ያህል እንዳተረፉ ለማወቅ አገልጋዮቹን አስጠራቸው፡፡",
      "16": "የመጀመሪያው አገልጋይ ቀርቦ ‘ጌታ ሆይ! በሰጠኸኝ ገንዘብ ነግጄ እነሆ ዐሥር እጥፍ አትርፌአለሁ' አለው፡፡",
      "17": "ጌታውም ‘አንተ ታማኝ አገልጋይ መልካም አደረግሀ በትንሽ ነገር ስለታመንህ እኔ ደግሞ በዐሥር ከተሞች ላይ ሾሜሃለሁ' አለው፡፡",
      "18": "ሁለተኛውም አገልጋይ ቀርቦ “ጌታ ሆይ! በሰጠኽኝ ገንዘብ ነግጄ እነሆ አምስት እጥፍ አትርፌአለሁ' አለው፡፡",
      "19": "ጌታው ይህኛውንም ‘አንተንም ደግሞ በአምስት ከተሞች ላይ ሾሜሃለሁ' አለው፡፡",
      "20": "ሌላውም አገልጋይ ቀርቦ እንዲህ አለ፤ ‘ጌታዬ ሆይ! የሰጠኽኝ ገንዘብ ይኸውልህ በጨርቅ ቋጥሬ አስቀምጨው ነበር፡፡",
      "21": "ምክንያቱም አንተ ያላስቀመጥከውንና የራስህ ያልሆነውን የምትወስድ ያልዘራኸውንም የምትሰበስብ ጨካኝ ሰው መሆንህን ዐውቄ ስለፈራሁህ ነው፡፡'",
      "22": "ጌታውም እንዲሀ አለው ‘አንተ መጥፎ አገልጋይ! በአነጋገርህ እፈርድብሃለሁ፤ እኔ የራሴ ያልሆነውን የምወስድና ያልዘራሁትን የምሰበስብ ጨካኝ �ሰው መሆኔን ዐውቃለሁ ብለህ የለምን?",
      "23": "ታዲያ ገንዘቤን ትርፍ በሚያስገኝልኝ በባንክ ለምን አላስቀመጥከውም ነበር? እኔ ተመልሼ �ስመጣ ከነትርፉ እወስደው ነበር፡፡'",
      "24": "ከዚሀ በኋላ ጌትየው በዚያ ቆመው የነበሩትን ‘የዚህን ሰው ገንዘብ ወስዳችሁ ዐሥር ጊዜ እጥፍ ላተረፈው አገልጋይ ስጡት' አላቸው፡፡",
      "25": "እነርሱም ‘ጌታ ሆይ! እርሱ እኮ ዐሥር ጊዜ እጥፍ ገንዘብ አለው' አሉት፡፡",
      "26": "ጌትየው እንዲህ አላቸው፤ ላለው ሁሉ ይበልጥ ይሰጠዋል፤ ከሌለው ሰው ግን ያው ያለው እንኳ ይወሰድበታል እላችኋለሁ፡፡",
      "27": "እንድነግሥ ያልፈለጉትን እነዚያን ጠላቶቼን ግን እዚህ አምጥታችሁ በፊቴ ግደሉአቸው፡፡'”",
      "28": "ያሹዋ ይህን ምሳሌ ከተናገረ በኋላ ጉዞውን ወደ ኢየሩሳሌም በመቀጠል ከደቀ መዛሙርቱ ፊት ፊት ይሄድ ነበር፡፡",
      "29": "ያሹዋ በደበረ ዘይት ተራራ አጠገብ ወደ ሚገኙት ወደ ቤተ ፋጌና ወደ ቢታንያ በቀረበ ጊዜ ከደቀ መዛሙርቱ ሁለቱን እንዲህ ሲል ላካቸው፤",
      "30": "“በፊታችሁ ወደምትገኘው መንደር ሂዱ እዚያም በደረሳችሁ ጊዜ ገና ማንም ሰው ያልተቀመጠበትን የአህያ ውርንጫ ታስሮ ታገኛላችሁ፤ ፈትታችሁ ወዲሀ አምጡት፡፡",
      "31": "ማንም ሰው ለምን ትፈቱታላችሁ ብሎ ቢጠይቃችሁ፤ ‘ጌታ ስለሚያስፈልገው ነው' ብላችሁ መልሱለት፡፡”",
      "32": "የተላኩትም ሄደው ሁለም ነገር ልክ ያሹዋ እንዳላቸው ሆኖ አገኙ፡፡",
      "33": "ውርንጫውን በሚፈቱበት ጊዜ ባለቤቶቹ ‘ስለምን ትፈቱታላችሁ?' አሉአቸው፡፡",
      "34": "እነርሱም ‘ጌታ ስለሚያስፈልገው ነው' አሉ፡፡",
      "35": "ውርንጫውንም ወደ ያሹዋ አመጡ፤ ልብሳቸውንም በውርንጫው ጀርባ ላይ አንጥፈው ያሹዋ እንዲቀመጥበት አደረጉ፡፡",
      "36": "ያሹዋ ሲሄድ ሳለ ሰዎች ሸማቸውን በመንገዱ ላይ ያነጥፉለት ነበር፡፡",
      "37": "ያሹዋ ወደ ኢየሩሳሌም ከተማ ሊደርስ በተቃረበ ጊዜ፤ የደብረ ዘይትን ተራራ ቁልቁል በመውረድ ላይ ነበር፤ በዚያን ጊዜ ያሹዋን ይከተሉት የነበሩት ሰዎች ሁሉ ስላዩአቸው ተአምራት በደስታ ተሞልተው ስለነበር ድምፃቸውን ከፍ አድርገው ያህቬህ(יהוה)ን ማመስገን ጀመሩ፡፡",
      "38": "እንዲህ ይሉም ነበር “በያህቬህ(יהוה) ስም የሚመጣ ንጉሥ የተባረከ ነው፤ ሰላም በሰማይ ክብርም ለያህዌ በአርያም ይሁን!”",
      "39": "በሕዝቡ መካከል የነበሩት ፈሪሳውያን ግን ያሹዋን “መምህር ሆይ! ደቀ መዛሙርትህን ዝም አሰኛቸው” አሉት፡፡",
      "40": "ያሹዋም “እነርሱ እንኳ ዝም ቢሉ፤ ደንጋዮች ይጮኻሉ እላችኋለሁ” ሲል መለሰላቸው፡፡",
      "41": "ያሹዋ ወደ ኢየሩሳሌም ከተማ ቀርቦ ከተማይቱን በተመለከተ ጊዜ አለቀሰላት፡፡",
      "42": "እንዲህም አለ “አንቺ እንኳ ለሰላምሽ የሚያስፈልገውን ነገር ዛሬ ምነው ዐውቀሽ ቢሆን ኖሮ! አሁን ግን ይህ ነገር ከዐይንሽ ተሰውሮብሻል፤",
      "43": "ጠላቶችሽ በዙሪያሽ ዐጥር ዐጥረውና ከብበው በዚህም በዚያም አንቺን የሚያስጨንቁበት ቀን ይመጣል፡፡",
      "44": "አንቺንና በውስጥሽ ያሉትንም ልጆችሽን በመሬት ላይ ጥለው ያወድማሉ ሳይፈርስ የሚቀር አንድ ድንጋይ እንኳ በቦታው አይተውልሽም ምክንያቱም ያህዌ አንቺን ሊጎብኝና ሊያድን የመጣበትን ጊዜ ባለማወቅሽ ነው፡፡”",
      "45": "ያሹዋ ወደ ቤተ መቅደስ ገብቶ በዚያ የሚገበያዩትን ሰዎች ማባረር ጀመረ፤",
      "46": "እንዲህም አላቸው፤ ቤቴ የጸሎት ቤት ይሆናል ተብሎ ተጽፎአል፤ እናንተ ግን የሌቦች ዋሻ አደረጋችሁት፡፡”",
      "47": "ያሹዋ በየቀኑ በቤተ መቅደስ ያስተምር ነበር፤ የካህናት አለቆችና የሙሴ ሕግ መምህራን ሌሎችም የሕዝብ መሪዎች ሊገድሉት ይፈልጉ ነበር፡፡",
      "48": "ነገር ግን ይህን ለመፈጸም ምን ማድረግ እንደሚገባቸው አላወቁም፤ ምክንያቱም ሰዎች ሁሉ ያሹዋን ለመስማት በመፈለግ ልባቸው ተሰቅሎ ስለነበር ነው፡፡"
    },
    "Chapter 20": {
      "1": "አንድ ቀን ያሹዋ በቤተ መቅደስ ተገኝቶ ሕዝቡን ያስተምርና ወንጌልንም ያበሥር ነበር፤ በዚያን ጊዜ የካህናት አለቆችና የሙሴ ሕግ መምህራን ሽማግሌዎችም ወደ እርሱ መጡ፤",
      "2": "እንዲህም ሲሉ ጠየቁት “በል እስቲ ንገረን! እነዚህን ነገሮች የምታደርገው በምን ሥልጣን ነው? ወይስ እነዚህን እንድታደርግ ሥልጣን የሰጠህ ማን ነው?”",
      "3": "ያሹዋም እንዲህ አላቸው፤ “እኔም አንድ ጥያቄ እጠይቃችኋለሁ፤ በሉ እስቲ መልሱልኝ፤",
      "4": "የዮሐንስ ጥምቀት ከያህቬህ(יהוה) ነበረ ወይስ ከሰው?”",
      "5": "እነርሱም እንዲህ እያሉ እርስ በርሳቸው ተነጋገሩ “‘ከያህቬህ(יהוה) ነው' ብንል ‘ታዲያ ለምን አላመናችሁትም ይለናል፤",
      "6": "ከሰው ነው ብንል ደግሞ ሕዝቡ በድንጋይ ይወግሩናል፤ ምክንያቱም ሁሉም ዮሐንስ ነቢይ መሆኑን ያምናሉ፡፡”",
      "7": "ስለዚህ “ከየት እንደሆነ አናውቅም” ሲሉ መለሱለት፡፡",
      "8": "ያሹዋም “እንግዲያውስ እኔም በምን ሥልጣን እነዚህን ነገሮች እንደማደርግ አልነግራችሁም” አላቸው፡፡",
      "9": "ቀጥሎም ያሹዋ ይህንን ምሳሌ ለሕዝቡ ተናገረ፤ “አንድ ሰው የወይን አትክልት ተከለ ለገበሬዎች አከራየውና ወደ ሌላ አገር ሄደ ሳይመለስም ብዙ ጊዜ ቆየ፡፡",
      "10": "ወይኑ ባፈራ ጊዜ የወይኑ አትክልት ባለቤት ከፍሬው ድርሻውን እንዲቀበልለት አንድ አገልጋይ ወደ ገበሬዎቹ ላከ፤ ገበሬዎቹ ግን አገልጋዩን ደብድበው ባዶ እጁን ሰደዱት፡፡",
      "11": "እንዲሁም ሌላ አገልጋይ ቢልክ እርሱንም ደበደቡት አዋርደውም ባዶ እጁን ሰደዱት",
      "12": "እንደገናም ሦስተኛ አገልጋይ ቢልክ፤ እርሱንም ደበደቡት አቆስሉትና አውጥተው ጣሉት፡፡",
      "13": "ከዚህም በኋላ የወይኑ አትክልት ባለቤት ‘እንግዲህ ምን ላድርግ? የምወደውን ልጄን ልላከዋ! እርሱን ምናልባት ያከብሩት ይሆናል አለ፡፡",
      "14": "ነገር ግን ገበሬዎቹ ባዩት ጊዜ እርስ በርሳቸው እንዲህ ተባባሉ ይህማ ወራሹ ነው ኑ እንግደለው ርስቱም ለእኛ ይሆናል፡፡",
      "15": "ስለዚህ ልጁን ከወይኑ አትክልት ቦታ ወደ ውጪ አውጥተው ገደሉት፡፡ ታዲያ እንግዲህ የወይኑ አትክልት ጌታ በእነዚህ ገበሬዎች ላይ ምን የሚያደርግ ይመስላችኋል?",
      "16": "የወይኑ አትክልት ባለቤት ራሱ ይመጣል፤ ገበሬዎቹንም ይገድላል፤ የወይኑንም አትክልት ለሌሎች ገበሬዎች ይሰጣል፡፡ ሰዎቹም ይህን በሰሙ ጊዜ “ይህስ ከቶ አይሁን አሉ፡፡”",
      "17": "ያሹዋ ግን ወደ እነርሱ ተመልክቶ እንዲህ አለ “ታዲያ፤ ‘ግንበኞች የናቁት ድንጋይ የማእዘን ራስ ሆነ' ተብሎ የተጻፈው ምንን ያመለክታል?",
      "18": "በዚያ ድንጋይ ላይ የሚወድቅ ሁሉ ይሰበራል፤ ድንጋዩ በላዩ ላይ የሚወድቅበት ሰው ግን ይጨፈለቃል፡፡”",
      "19": "የሙሴ ሕግ መምህራንና የካህናት አለቆች ይህን ምሳሌ በእነርሱ ላይ እንደተናገረ ዐውቀው በዚያን ሰዓት ሊይዙት ፈልገው ነበር፡፡ ነገር ግን ሕዝቡን ፈሩ፡፡",
      "20": "ስለዚህ ያሹዋን ለመያዝ ምቹ ጊዜ ይጠብቁ ነበር፡፡ ለገዥው ሥልጣንና ፍርድ አሳልፈው ለመስጠት የሚያስችላቸውን ቃል ከእርሱ ለማግኘት ይፈልጉ ነበር፤ ስለዚሀ ጻድቃን መስለው በንግግሩ የሚያጠምዱትን ሰላዮች ላከብት፡፡",
      "21": "ሰላዩቹም ወደ ያሹዋ ቀርበው እንዲህ ሲሉ ጠየቁት፤ “መምህር ሆይ! አንተ የምትናገረውንና የምታስተምረውን እውነት መሆኑን እናውቃለን፤ የያህዌን መንገድ በእውነት ታስተምራለህ እንጂ ለማንም አታዳላም፡፡",
      "22": "እስቲ ንገረን በሕጋችን መሠረት ለሮም ቄሳር ግብር መክፈር ተፈቅዶአልን ወይስ አልተፈቀደም?”",
      "23": "ያሹዋ ግን ተንኮላቸውን ዐውቆ እንዲህ አላቸው፤",
      "24": "“እስቲ ገንዘቡን አሳዩኝ፤ በዚህ ገንዘብ ላይ የተቀረጸው መልክና የተጻፈው ስም የማን ነው?” እነርሱም “የቄሳር ነው” አሉት፡፡",
      "25": "ያሹዋም “እንግዲያውስ የቄሳርን ለቄሳር የያህዌን ለያህዌ ስጡ” አላቸው፡፡",
      "26": "እነርሱም በሕዝቡ ፊት በንግግሩ ሊያጠምዱት አልቻሉም፤ ስለዚህ በመልሱ ተደንቀው ዝም አሉ፡፡",
      "27": "ሙታን አይነሡም የሚሉ ሰዱቃውያን ወደ ያሹዋ ቀርበው እንዲህ ሲሉ ጠየቁት፤",
      "28": "“መምህር ሆይ! ሙሴ እንዲህ ሲል ጽፎልናል፤ ‘አንድ ሰው ልጅ ሳይወልድ ከሚስቱ በሞት ቢለይ ወንድሙ ሴትዮዋን አግብቶ ለሟቹ ዘር ያትርፍለት፡፡",
      "29": "ሰባት ወድማማቾች ነበሩ፤ የሁሉም ታላቅ ሚስት አግብቶ ልጅ ሳወልድ ሞተ፡፡",
      "30": "ተከታይ ወንድሙም ያችኑ ሴት አገባት፤",
      "31": "ሦስተኛውም አገባት፤ በዚህ አኳኋን ሰባቱም አግብተዋት ልጆች ሳይወልዱ ሞቱ፡፡",
      "32": "ከሁሉም በኋላ ሴትዮዋ ሞተች፡፡",
      "33": "ሰባቱም በየተራ አግብተዋታልና ታዲያ ሙታን በሚነሡበት ጊዜ ለየትኛው ሚስት ትሆናለች?”",
      "34": "ያሹዋም እንዲህ ሲል መለሰላቸው “የዚህ ዓለም ሰዎች ያገባሉ ይጋባሉ፤",
      "35": "ከሙታን ተነሥተው በሚመጣው ዓለም ለመኖር የተገባቸው ሰዎች ግን አይጋቡም፡፡",
      "36": "ምክንያቱም እንደ መላእክት ስለሚሆኑ አይሞቱም፤ ከሞት ስለተነሡም የያህዌ ልጆች ናቸው፡፡",
      "37": "ስለሙታን ትንሣኤ ግን ሙሴም ስለ ቁጥቋጦው እሳት በተናገረው ታሪክ ውስጥ ገልጦታል፤ በዚያም ታሪክ ውስጥ ሙሴ ያህዌን ‘የአብርሃም አምላክ የይስሐቅ አምላክ የያዕቆብ አምላክ' ብሎ ጠርቶታል፡፡",
      "38": "ስለዚሀ ያህቬህ(יהוה) የሕያዋን አምላክ ነው እንጂ የሙታን አምላክ አይደለም ምክንያቱም ሁሉም ለእርሱ በሕይወት ይኖራሉ፡፡”",
      "39": "ከሙሴ ሕግ መምህራንም አንዳንዶቹ “መምህር ሆይ! መልካም ተናገርህ!” አሉ፡፡",
      "40": "ከዚያም ወዲህ ለያሹዋ ጥያቄ ሊያቀርብለት የደፈረ ማንም የለም፡፡",
      "41": "ከዚህም በኋላ ያሹዋ እንዲህ አላቸው፤ “እንዴት መሲሕን የዳዊት ልጅ ነው ይሉታል?",
      "42": "ዳዊት እኮ ራሱ በመዝሙር መጽሐፍ ውስጥ ‘ያህዌ ለጌታዬ (ለመሲሑ) ጠላቶችህን በሥልጣንህ ሥር እስካደርግልህ ድረስ በቀኜ ተቀመጥ አለው' ይላል፡፡",
      "43": "ዳዊት እኮ ራሱ በመዝሙር መጽሐፍ ውስጥ ‘ያህዌ ለጌታዬ (ለመሲሑ) ጠላቶችህን በሥልጣንህ ሥር እስካደርግልህ ድረስ በቀኜ ተቀመጥ አለው' ይላል፡፡",
      "44": "እንግዲህ ዳዊት ራሱ ጌታ ብሎ ከጠራው ታዲያ መሲሕ ለዳዊት እንዴት ልጁ ሊሆን ይችላል?”",
      "45": "ሕዝቡ ሁሉ ሲሰሙት ሳሉ ያሹዋ ደቀ መዛሙትቱን እንዲህ አላቸው፤",
      "46": "“ረዣዥም ልብስ ለብሰው ወዲያና ወዲህ መዞርን፤ በገበያም የክብር ሰላምታ መቀበልን፤ በምኩራብ የከበሬታን ወንበር በግብዣም የክብር ስፍራን ከሚወድዱ ከሙሴ ሕግ መምህራን ተጠንቀቁ፡፡",
      "47": "እነርሱም ለታይታ በሚያቀርቡት ረዥም ጸሎት እያመካኙ የመበለቶችን ቤት ይበዘብዛሉ፤ ስለዚህ እነርሱ የባሰ ፍርድ ያገኛቸዋል፡፡”"
    },
    "Chapter 21": {
      "1": "ያሹዋ ቀና ብሎ ሲመለከት ሀብታሞች መባቸውን በምጽዋት መቀበያ ሣጥን ውስጥ ሲያገቡ አየ፡፡",
      "2": "እንዲሁም አንዲት ድኻ መበለት ሁለት ሳንቲም የሚያህል የናስ ገንዘብ በሣጥኑ ውስጥ ስታስገባ አየ፡፡",
      "3": "እንዲህም አለ “በእውነት እላችኋለሁ፤ ይህች ድኻ መበለት ከሁሉም ይልቅ አብልጣ ሰጥታለች፡፡",
      "4": "ምክንያቱም እነርሱ የሰጡት ከሀብታቸው የተረፋቸውን ነው፤ እርስዋ ግን ድኻ ሆና ሳለች ምንም ሳታስቀር ያላትን ሁሉ ሰጠች፡፡”",
      "5": "አንዳንድ ሰዎች “ይህ ቤተ መቅደስ እንዴት ውብ ነው! በከበሩ ድንጋዮችና ለያህዌ በቀረቡ ስጦታዎች አጊጧል እያሉ ይነጋገሩ ነበር፡፡",
      "6": "ያሹዋ ግን “ይህ የምታዩት ሁሉ ድንጋይ በድንጋይ ላይ ተነባብሮ የማይቀርበት ጊዜ ይመጣል፤ እነዚህ ድንጋዮች ሁሉ አንድ ቀን ይፈርሳሉ፡፡”",
      "7": "እነርሱም “መምህር ሆይ! ይህ የሚሆነው መቼ ነው? ይህስ የሚሆንበት ጊዜ መቃረቡን የምናውቅበት ምልክት ምንድን ነው?” ሲሉ ጠየቁት፡፡",
      "8": "ያሹዋ እንዲህ ሲል መለሰላቸው፤ “እንዳትሳሳቱ ተጠንቀቁ ብዙዎች ‘እኔ መሲሕ ነኝ! እነሆ ጊዜው ቀርቦአል! እያሉ በስሜ ይመጣሉ፤ እነርሱን አትክተሉአቸው፡፡",
      "9": "ስለጦርነትና ስለ ሁከት በምትሰሙበት ጊዜም አትደንግጡ፤ አስቀድሞ ይህ ይሆን ዘንድ ይገባል ይሁን እንጂ ፍጻሜው ወዲያውኑ አይሆንም፡፡”",
      "10": "ቀጥሎም ያሹዋ እንዲህ አለ፤ “ሕዝብ በሕዝብ ላይ መንግሥት በመንግሥት ላይ ይነሣል፡፡",
      "11": "በየቦታውም ብርቱ የምድር መናወጥ፤ ረሃብና በሽታ ይሆናል፡፡ የሚያስፈሩ ነገሮችና ታላላቅ ምልክቶች በሰማይ ላይ ይታያሉ፡፡",
      "12": "ነገር ግን ይህ ሁሉ ከመሆኑ በፊት ሰዎች እናንተን ይይዙአችኋል፤ ያሳድዱአችኋል ወደ ምኩራብና ወደ ወህኒ ቤትም አሳልፈው ይሰጡአችኋል፤ ስለ ስሜም ወደ ነገሥታትና ወደ ገዥዎች ይወስዱአችኋል፡፡",
      "13": "ይህም ስለ ስሜ ለመመስከር መልካም አጋጣሚ ይሆንላችኋል፡፡",
      "14": "ስለዚህ በሚቀርብባችሁ ክስ ስለምትሰጡት መልስ መጨነቅ እንደማይገባችሁ አስቀድማችሁ ልብ አድርጉ፡፡",
      "15": "ምክንያቱም ከጠላቶቻችሁ ማንም ሊቋቋመውና ሊቃወመው የማይችለውን ቃልና ጥበብ እኔ እሰጣችኋለሁ፡፡",
      "16": "ወላጆቻችሁም ወንድሞቻችሁ ዘመዶቻችሁና ወዳጆቻችሁም ሳይቀሩ አሳልፈው ይሰጡአችኋል ከእናንተ አንዳንዶቹ ይገደላሉ፡፡",
      "17": "ስለ ስሜም በሰው ሁሉ ዘንድ የተጠላችሁ ትሆናችሁ፡፡",
      "18": "ነገር ግን ከራሳችሁ ጠጉር አንዲት እንኳ አትጠፋም፡፡",
      "19": "በትዕግሥታችሁ ነፍሳችሁን ታድናላችሁ፡፡”",
      "20": "ቀጥሎም ያሹዋ እንዲህ አለ፤ “ኢየሩሳሌም በጠላት ወታደሮች ተከብባ ባያችሁ ጊዜ ለመጥፋት እንደተቃረበች ዕወቁ፤",
      "21": "በዚያን ጊዜ በይሁዳ አገር ያሉ ወደ ተራራዎች ይሽሹ፤ በከተማይቱ ውስጥ ያሉ ከዚያ ይውጡ፤ ከከተማ ውጪ ያሉትም ወደ ከተማይቱ አይግቡ፡፡",
      "22": "በዚያን ጊዜ ለነፍሰጡሮችና ለሚያጠቡ እመጫቶች ወዮላቸው! ምክንያቱም በምድር ላይ ታላቅ መከራ ይሆናል በዚህም ሕዝብ ላይ የያህዌ ቁጣ ይመጣል፡፡",
      "23": "ከእነርሱም ብዙዎች በሰይፍ ይገደላሉ፤ ሌሎችም ተማርከው ወደ የአገሩ ይወሰዳሉ፡፡ የአረማውያን ዘመን እስኪፈጸም ድረስ ኢየሩሳሌም በአረማውያን የተረገጠች ትሆናለች፡፡",
      "25": "ቀጥሎም ያሹዋ እንዲህ አለ፤ “በፀሓይና በጨረቃ፤ በከዋክብትም ላይ ድንቅ ምልክቶች ይታያሉ፤ በምድርም ላይ ሕዝቦች ሁሉ ከባሕርና ከማዕበሉ አስደንጋጭ ድምፅ የተነሣ ፈርተው ይጨነቃሉ፡፡",
      "26": "በዓለም ላይ የሚመጣውን ነገር በመጠባበቅ ሰዎች በፍርሃት የሸበራሉ፤ ምክንያቱም በዚያን ጊዜ የሰማይ ኀይሎች ይናወጣሉ፤",
      "27": "ከዚህም በኋላ የሰው ልጅ በታላቅ ኀይልና ክብር በደመና ላይ ሆኖ ሲመጣ ይታያል፡፡",
      "28": "ይህ ሁሉ መሆን በሚጀምርበት ጊዜ ደህንነታችሁ ቀርቧልና ቀና ብላችሁ ወደ ላይ ተመልከቱ፡፡”",
      "29": "ቀጥሎም ያሹዋ ይህን ምሳሌ ነገራቸው፤ “የበለስን ዛፍና የሌሎችንም ዛፎች ሁኔታ ልብ ብላችሁ ተመልከቱ፤",
      "30": "ቅጠሎቻቸው ሲያቆጠቁጡ ባያችሁ ጊዜ ጸደይ እንደቀረበ ታውቃላችሁ፡፡",
      "31": "በዚህ ዓይነት ይህ ሁሉ ነገር መሆን ሲጀምር ባያችሁ ጊዜ የያህዌ መንግሥት ልትመጣ መቃረብዋን ዕወቁ፡፡",
      "32": "“በእውነት እላችኋለሁ፤ ይህ ሁሉ እስኪፈጸም ድረስ ይህ ትውልድ አያልፍም፡፡",
      "33": "ሰማይና ምድር ያልፋሉ፤ ቃሌ ግን ለዘላለም ጸንቶ ይኖራል፡፡”",
      "34": "ቀጥሎም ያሹዋ እንዲህ አለ፤ “በመብልና በመጠጥ ብዛት በስካርም በመባከንና ስለ ዓለማዊ ኑሮ በመጨነቅ ልባችሁ እንዳይዝል ተጠንቀቁ፡፡ አለበለዚያ ያ ቀን እንደወጥመድ በድንገት ይመጣባችኋል፡፡",
      "35": "ምክንያቱም ያ ቀን በምድር ላይ የሚገኙትን ሰዎች ሁሉ በድንገት ያጠምዳቸዋል፡፡",
      "36": "ስለዚህ ከሚመጣው ክፉ ነገር ሁሉ ለማምለጥ ኀይል እንድታገኙና በሰው ፊት ለመቆም እንድትችሉ እየጸለያችሁ ዘወትር ትጉ፡፡”",
      "37": "ያሹዋ በየቀኑ በቤተ መቅደስ ያስተምር ነበር፤ ሲመሽ ግን ደብረ ዘይት ወደምትባል ተራራ ላይ እየወጣ ያድር ነበር፡፡",
      "38": "ሰዎቹ ሁሉ ያሹዋን ለመስማት ጠዋት በማለዳ ወደ ቤተ መቅደስ ወደ እርሱ ይሄዱ ነበር፡፡"
    },
    "Chapter 22": {
      "1": "ፋሲካ የተባለው የቂጣ በአል የሚከበርበት ቀን ተቃርቦ ነበር፤",
      "2": "የካህናት አለቆችና የሙሴ ሕግ መምህራን ሕዝቡን ስለፈሩ ያሹዋን ይዘው የሚገድሉበትን ዘዴ በስውር ይፈልጉ ነበር፡፡",
      "3": "በዚያን ጊዜ ከአሥራ ሁለቱ አንዱ በሆነው በአስቆሮታዊው ይሁዳ ሰይጣን ገባበት፡፡",
      "4": "ስለዚህ ይሁዳ ወደ ካህናት አለቆችና ወደ ቤተ መቅደስ ዘብ አዛዦች ሄዶ ያሹዋን እንዴት አሳልፎ እንደሚሰጣቸው ከእነርሱ ጋር ተነጋገረ፡፡",
      "5": "እነርሱም በነገሩ ተደስተው ገንዘብ ሊሰጡት ተዋዋሉ፡፡",
      "6": "በውሉ ተስማምቶ ሕዝቡ ሳያውቅ ያሹዋን አሳልፎ ለመስጠት ምቹ ጊዜ ይፈልግ ነበር፡፡",
      "7": "ከዚህ በኋላ የፋሲካ በግ የሚታረድበት የቂጣ በዓል ደረሰ፡፡",
      "8": "ያሹዋ “የፋሲካውን ራት እንድንበላ ሄዳችሁ አዘጋጁልን” ሲል ጴጥሮስና ዮሐንስን ላካቸው፡፡",
      "9": "እነርሱም “የፋሲካውን ራት የት እንድናዘጋጅ ትፈልጋለህ?” ሲሉ ጠየቁት፡፡",
      "10": "እርሱም እንዲህ አላቸው፤ “በፊታችሁ ወዳለችው ከተማ ስትገቡ እነሆ የውሃ እንስራ የተሸከመ ሰው ታገኛላችሁ፤ እርሱን ተከትላችሁ ወደሚገባበት ቤት ሂዱ፡፡",
      "11": "የቤቱንም ጌታ ‘መምህራችን ከደቀ መዛሙርቴ ጋር የፋሲካን ራት የምበላበት ቤት የት ነው?’ ይልሃል በሉት፡፡",
      "12": "እርሱም በሰገነት ላይ ያለውን ተነጥፎ የተዘጋጀ ሰፊ አዳራሽ ያሳያችኋል፤ በዚያ አዘጋጁ፡፡”",
      "13": "ሁለቱ ደቀ መዛሙርትም ሄደው ሁሉ ነገር ልክ ያሹዋ እንዳላቸው ሆኖ አገኙ፤ የፋሲካውንም ራት በዚያ አዘጋጁ፡፡",
      "14": "የራት ሰዓት በደረሰ ጊዜ ያሹዋ ከሐዋርያት ጋር በማዕድ ተቀመጠ፡፡",
      "15": "እንዲህም አላቸው፤ “መከራ ከመቀበሌ በፊት ከእናንተ ጋር ይህን የፋሲካ ራት ለመብላት እጅግ እመኝ ነበር፤",
      "16": "የዚህ ነገር እውነተኛ ሚስጥር በያህቬህ(יהוה) መንግሥት ፍጹም ሆኖ እስኪገለጥ ድረስ ከእንግዲህ ወዲህ ይህን የፋሲካ ራት ከቶ አልበላም እላችኋለሁ፡፡”",
      "17": "ከዚህ በኋላ ያሹዋ ጽዋውን አንሥቶ የምስጋና ፀሎት አደረገ፤ እንዲህም አለ፤ “እንካችሁ ይህን ተካፈሉ፤",
      "18": "በእውነት እላችኋለሁ ከአሁን ጀምሮ የያህቬህ(יהוה) መንግሥት እስክትመጣ ድረስ ከዚህ የወይን ፍሬ ጭማቂ አልጠጣም፡፡”",
      "19": "ቀጥሎም ያሹዋ ኅብስት አንስቶ የምስጋና ፀሎት አደረገ፤ ቆርሶም ለደቀ መዛሙርቱ “እንካችሁ ይህ ለእናንተ የሚሰጥ ሥጋዬ ነው፤ ይህን ለመታሰቢያ አድርጉት” ብሎ ሰጣቸው፡፡",
      "20": "እንዲሁም ከራት በኋላ ጽዋውን አንሥቶ ሰጣቸውና እንዲህ አላቸው፤ “ይህ ጽዋ ስለ እናንተ በሚፈሰው ደሜ የሚፈጸም አዲስ ኪዳን ነው፡፡",
      "21": "“ነገር ግን አሳልፎ የሚሰጠኝ ሰው እጅ እነሆ ከእኔ ጋር በማዕድ ነው፡፡",
      "22": "የሰው ልጅ ስለ እርሱ አስቀድሏ በተወሰነው መሠረት ወደ ሞት መሄዱ አይቀርም፤ ዳሩ ግን የሰውን ልጅ አሳልፎ ለሚሰጠው ለዚያ ሰው ወዮለት!”",
      "23": "እነርሱም “ከእኛ መካከል ይህን ነገር የሚያደርግ የትኛው ነው!” በማለት እርስ በርሳቸው ተጠያያቁ፡፡",
      "24": "ቀጥሎም እነርሱ “ከሁላችን የሚበልጥ ማን ነው? እያሉ እርስ በርሳቸው ይከራከሩ ጀመር፡፡",
      "25": "ያሹዋ ግን እንዲህ አላቸው፤ “የዚህ ዓለም ነገሥታት በሕዝቡ ላይ ሥልጣን አላቸው፤ ገዥዎችም የሕዝቡ በጎ አድራጊዎች ይባላሉ፤",
      "26": "እናንተ ግን እንደ እነርሱ ልትሆኑ አይገባም፤ ይልቅስ ከእናንተ መካከል ትልቅ የሆነ እንደ ትንሽ ይሁን፤ አለቃ የሆነም እንደ አገልጋይ ይሁን፡፡",
      "27": "በማዕድ ተቀምጦ ከሚመገበውና ቆሞ ከሚያገለግለው የትኛው ነው ትልቅ? ትልቅ የሚባለው በማእድ የተቀመጠው አይደለምን? እኔ ግን በመካከላችሁ እንደ አገልጋይ ነኝ፡፡",
      "28": "እናንተ በመከራየ ጊዜ ሁሉ ከእኔ ጋር ጸንታችሁ ቆይታችኋል፡፡",
      "29": "ስለዚህ አባቴ እኔን እንደሾመኝ እኔም እናንተን እሾማችኋለሁ፡፡",
      "30": "በመንግሥቴም በማእድ ተቀምጣችሁ ትበላላችሁ፤ ትጠጣላችሁ፤ በዙፋን ላይ ተቀምጣችሁ፤ በዐሥራ ሁለቱም የእሥራኤል ነገዶች ላይ ተሾማችሁ ትፈርዳላችሁ፡፡”",
      "31": "ቀጥሎም ያሹዋ እንዲህ አለ፤ “ስምዖን! ስምዖን! እነሆ ገበሬ ስንዴውን ከገለባ አበጥሮ እንደሚለይ እንዲሁም ሰይጣን እናንተን ሊያበጥራችሁ ወይም ሊፈትናችሁ ተመኘ፡፡",
      "32": "ነገር ግን የአንተ እምነት እንዳይጠፋ እኔ እጸልያለሁ፤ እንተም ተጸጽተህ ወደ እኔ በተመለስህ ጊዜ ወንድሞችህን አጽና፡፡”",
      "33": "ጴጥሮስም “ጌታ ሆይ! ለእስራትም ሆነ ለሞት ከአንተ ጋር አብሬ ለመሄድ ዝግጁ ነኝ!” አለ፡፡",
      "34": "ያሹዋ ግን “ጴጥሮስ ሆይ! ዛሬ ዶሮ ሳይጮኽ ‘አላውቀውም’ ብለህ ሦስት ጊዜ ትክደኛለህ እልሃለሁ” አለው፡፡",
      "35": "ከዚህ በኋላ ያሹዋ ደቀ መዛሙርቱን “የገንዘብ ቦርሳ ከረጢት፤ ጫማም ሳትይዙ በላክሁአችሁ ጊዜ የጎደላችሁ ነገር ነበርን?” አላቸው፡፡",
      "36": "እነርሱም “ምንም የጎደለብን ነገር አልነበረም” ሲሉ መለሱለት፡፡",
      "37": "ያሹዋም እንዲህ አላቸው፤ “አሁን ግን የገንዘብ ቦርሳም ሆነ ከረጢት ያለው ይያዝ፤",
      "38": "‘ከአመጸኞች ጋር ተቆጠረ!’ የሚለው የመጽሐፍ ቃል በእኔ ላይ መፈጸም አለበት፤ እላችኋለሁ፤ ምክንያቱም ስለ እኔ አስቀድሏ የተጻፈው ሁሉ መፈጸም ስለሚገባው ነው፡፡”",
      "39": "ደቀ መዛሙርቱም “ጌታ ሆይ! እነሆ እዚህ ሁለት ሰይፎች አሉ!” አሉት፡፡",
      "40": "እርሱም “ይበቃል!” አላቸው፡፡",
      "41": "ያሹዋ ከከተማ ወጥቶ እንደልማዱ ወደ ደብረ ዘይት ሄደ፤ ደቀ መዛሙርቱም አብረውት ሄደ፡፡",
      "42": "እዚያም በደረሱ ጊዜ ያሹዋ “ወደ ፈተና እንዳትገቡ ጸልዩ” አላቸው፡፡",
      "43": "ከዚህ በኋላ የድንጋይ ውርወራ ያህል ከእነርሱ ራቅ ብሎ ሄደ፤ ተንበርክኮም እንዲህ ሲል ጸለየ፤",
      "44": "“አባት ሆይ! ፈቃድህ ቢሆን ይህን የመከራ ጽዋ ከእኔ አርቅልኝ፤ ግን የአንተ ፈቃድ ይሁን እንጂ የእኔ ፈቃድ አይሁን፡፡”",
      "45": "በዚያን ጊዜ የሚያበረታው መልአክ ከሰማይ መጥቶ ታየው፡፡",
      "46": "ልቡም በጣም ተጨንቆ በብርቱ ይጸልይ ነበር፤ ላቡም እንደ ደም ሆኖ ወደ መሬት ይንጠባጠብ ነበር፡፡",
      "47": "ከጸሎቱ ተነሥቶ ወደ ደቀ መዛሙርቱ መጣ፤ ከሐዘን ብዛት የተነሳ ተኝተው አገኛቸውና እንዲህ አላቸው፤",
      "48": "“ስለምን ትተኛላችሁ? ይልቅስ ወደ ፈተና እንዳትገቡ ተነሡና ጸልዩ፡፡”",
      "49": "ያሹዋ ይህን ሲናገር ሳለ እነሆ ብዙ ሰዎች መጡ፤ መሪያቸው ከአሥራ ሁለቱ አንዱ የሆነው ይሁዳ ነበር፤ ይሁዳ ሊስመው ወደ ያሹዋ ቀረበ፡፡",
      "50": "ያሹዋን ግን “ይሁዳ ሆይ! የሰውን ልጅ በመሳም አሳልፈህ ትሰጣለህን?” አለው፡፡",
      "51": "ከያሹዋ ጋር የነበሩት ደቀ መዛሙርት የነገሩን ሁኔታ ባዩ ጊዜ “ጌታ ሆይ! እንምታቸውን?” አሉ፡፡",
      "52": "ከእነርሱም አንዱ የሊቀ ካህናቱን አገልጋይ በሰይፍ መታና ቀኝ ጆሮውን ቆረጠ፡፡",
      "53": "ያሹዋ ግን “ይህስ አያስፈልግም! ተው!” አለ፤ የሰውየውንም ጆሮ ዳስሶ አዳነው፡፡",
      "54": "ከዚህ በኋላ ሰዎቹ ያሹዋን ይዘው ወሰዱትና ወደ ሊቀ ካህናቱ ቤት አመጡት፤ ጴጥሮስም ራቅ ብሎ ይከተለው ነበር፡፡",
      "55": "ሰዎቹ በግቢው ውስጥ እሳት አቀጣጥለው በአንድነት ተቀምጠው ነበር፡፡ ጴጥሮስም መጥቶ አብሮ ተቀምጠ፡፡",
      "56": "ጴጥሮስ በእሳቱ አጠገብ ተቀምጦ ሳለ አንዲት ልጃገረድ አየችው፤ ወደ እርሱ ትኩር ብላ ተመልክታም “ይህም እኮ ከያሹዋ ጋር ነበር!” አለች፡፡",
      "57": "ጴጥሮስ ግን “አንቺ ሴት! እኔ አላውቀውም” ሲል ካደ፡፡",
      "58": "ከጥቂት ጊዜ በኋላ አንድ ሌላ ሰው ጴጥሮስን አየውና “አንተም እኮ ከእነርሱ አንዱ ነህ!” አለው፡፡",
      "59": "ጴጥሮስ ግን “አንተ ሰው! አይደለሁም!” አለ፡፡",
      "60": "አንድ ሰዓት ያህል ቆይቶም አንድ ሌላ ሰው ጴጥሮስን “ይህ ሰው ገሊላዊ ነውና በእርግጥ ከእርሱ ጋር ነበረ!” በማለት አጥብቆ ተናገረ፡፡",
      "61": "ጴጥሮስ ግን “አንተ ሰው! የምትለውን አላውቅም!” አለ፡፡",
      "62": "ይህን ሲናገር ሳለ ወዲያውኑ ዶሮ ጮኸ፡፡",
      "63": "በዚህ ጊዜ ጌታ ያሹዋ ዞር ብሎ ጴጥሮስን አየው፤ ጴጥሮስም “ዛሬ ዶሮ ሳይጮኽ ሦስት ጊዜ ትክደኛለህ” በማለት ጌታ ያሹዋ የተናገረውን አስታወሰ፡፡",
      "64": "ወደ ውጪ ወጥቶም ምርር ብሎ አለቀሰ፡፡",
      "65": "በዚያን ጊዜ ያሹዋን ይዘውት የነበሩ ሰዎች በያሹዋ ላይ ያፌዙበትና ይደበድቡትም ነበር፡፡",
      "66": "ፊቱንም እየሸፈኑ “ማን ነው የመታህ? ነቢይ ከሆንህ እስቲ ዕወቅ” ይሉት ነበር፡፡",
      "67": "ብዙ ነገር እየተናገሩ ይሰድቡት ነበር፡፡",
      "68": "በነጋ ጊዜም የሕዝብ ሽማግሌዎች፤ የካህናት አለቆችና የሙሴ ሕግ መምህራን በአንድነት ተሰበሰቡ፤ ያሹዋንም ወደ ሸንጎአቸው አመጡት፡፡",
      "69": "ነገር ግን ከአሁን ጀምሮ የሰው ልጅ በኀያሉ ያህዌ ቀኝ ይቀመጣል፡፡” ",
      "70": "ሁሉም በአንድነት “ታዲያ አንተ የያህዌ ልጅ ነህን?” ሲሉ ጠየቁት፡፡ እርሱም “አዎ እናንተ እንዳላችሁት ነኝ” አላቸው፡፡",
      "71": "እነርሱም “እንግዲህ ምን ምስክር ያስፈልገናል? እነሆ ከአፉ የወጣውን ቃል እኛ ራሳችን ሰምተናል!” አሉ፡፡ "
    },

    "Chapter 23": {
      "1": "የሸንጎው አባሎች ሁሉ ተነሥተው ያሹዋን ወሰዱትና በጲላጦስ ፊት አቀረቡት፤",
      "2": "እንዲህ እያሉም ይከሱት ጀመር፤ “ይህ ሰው ሕዝባችንን ሲያስት አገኘነው፤ ለሮም ቄሳር ግብር እንዳይሰጥ ይከለክላል፤ ደግሞ ‘እኔ ንጉሥ መሲሕ ነኝ’ እያለ ይናገራል፡፡”",
      "3": "ጲላጦስም “አንተ የአይሁድ ንጉሥ ነህን?” ሲል ያሹዋን ጠየቀው፡፡",
      "4": "በዚያን ጊዜ ጲላጦስ ለካህናት አለቆችና ለሕዝቡም “በዚህ ሰው ምንም በደል አላገኘሁበትም!” አለ፡፡",
      "5": "እነርሱ ግን “ይህ ሰው ከገሊላ ጀምሮ እስከዚህ ድረስ በይሁዳ አገር ሁሉ እያስተማረ ሕዝቡን ለሁከት ያስነሣል” እያሉ በጥብቅ ከሰሱት፡፡",
      "6": "ጲላጦስም ገሊላ የሚለውን ቃል በሰማ ጊዜ “ይህ የገሊላዊ ነውን?” ብሎ ጠየቀ፡፡",
      "7": "ያሹዋ የመጣው ከሄሮድስ ግዛት መሆኑን ጲላጦስ ባወቀ ጊዜ ወደ ሄሮድስ ላከው፤ ሄሮድስም በዚያን ጊዜ በኢየሩሳሌም ነበር፡፡",
      "8": "ሄሮድስ ያሹዋን ባየ ጊዜ እጅግ ደስ አለው፤ ምክንያቱም ስለ ያሹዋ ይሰማ ነበርና ሊያየው ብዙ ጊዜ ይመኝ ነበር፤ እንዲሁም ያሹዋ ተአምር ሲያደርግ ለማየት ተስፋ ያደርግ ነበር፡፡",
      "9": "ስለዚህ ሄሮድስ ያሹዋን ብዙ ጥያቄ ጠየቀው፡፡ ያሹዋን ግን ምንም አልመለሰለትም፡፡",
      "10": "የካህናት አለቆችና የሙሴ ሕግ መምህራን እዚያ ቆመው በብርቱ ይከሱት ነበር፡፡",
      "11": "ሄሮድስም ከጭፍሮቹ ጋር ሆኖ በንቀት አፌዘበት፤ ጌጠኛ ልብስ አልብሶም ወደ ጲላጦስ መልሶ ላከው፡፡",
      "12": "በዚያን ቀን ሄሮድስና ጲላጦስ ወዳጆች ሆኑ፤ ከዚያ በፊት ግን ጠበኞች ነበሩ፡፡",
      "13": "ከዚህ በኋላ ጲላጦስ የካህናት አለቆችን፤ የሕዝብ መሪዎችንና ሕዝቡንም ጭምር በአንድነት ጠራ፤",
      "14": "እንዲህም አላቸው፤ “‘ሕዝቡን ለሁከት ያነሳሳል!’ ብላችሁ ይህን ሰው ወደ እኔ አመጣችሁት፤ እኔም እነሆ በፊታችሁ መርምሬው ካቀረባችሁት ክስ ሁሉ በዚህ ሰው ላይ ምንም አላገኘሁበትም፡፡",
      "15": "እንዲሁም ሄሮድስ ምንም በደል ስላላገኘበት ወደ እኛ መልሶ ልኮታል፤ እንግዲህ ይህ ሰው ለሞት የሚደርሰው ምንም ነገር አላደረገም፡፡",
      "16": "ስለዚህ በግርፋት እንዲቀጣ አድርጌ እለቀዋለሁ፡፡”",
      "17": "[በየዓመቱ በፋሲካ በዓል ጲላጦስ አንድ እስረኛ ለሕዝቡ መፍታት ነበረበት፡፡]",
      "18": "ስለዚህ ሕዝቡ ሁሉ “ይህን አስወግደው! በርባንን ግን ፍታልን!” እያሉ ጮኹ፡፡",
      "19": "በርባን በከተማ ውስጥ ብጥብጥ በማስነሳትና ሰው በመግደል ምክንያት በወህኒ ቤት የታሰረ ሰው ነበር፡፡",
      "20": "ጲላጦስ ያሹዋን ፈትቶ ሊለቀው ፈልጎ እንደገና ለሕዝቡ ተናገረ፡፡",
      "21": "ሕዝቡ ግን “ስቀለው! ስቀለው!” እያለ ጮኸ፡፡",
      "22": "ጲላጦስም ሦስተኛ ጊዜ እንዲህ አላቸው፤ “ይህ ሰው ያደረገው በደል ከቶ ምንድን ነው? እኔ ለሞት የሚያደርስ ምንም በደል አላገኘሁበትም፤ ስለዚህ በግርፋት እንዲቀጣ አድርጌ እለቀዋለሁ፡፡”",
      "23": "እነርሱ ግን ድምፃቸውን ከፍ አድርገው “ስቀለው!” እያሉ ጮኹ፤ ጩኸታቸውም በረታ፡፡",
      "24": "በዚህም ምክንያት የጠየቁት እንዲደረግላቸው ጲላጦስ ፈረደ፡፡",
      "25": "ብጥብጥ በማስነሳትና ሰው በመግደል ታስሮ የነበረውን በርባንን በጥያቄአቸው መሠረት ለቀቀው፤ ያሹዋን ግን እንደፈለጉት አሳልፎ ሰጣቸው፡፡",
      "26": "ስለዚህ ያሹዋን ወሰዱት፤ ይዘውት ሲሄዱ ሳሉም የቀሬና ሰው የሆነውን ስምዖንን ከገጠር ወደ ከተማ ሲገባ አገኙት፤ እርሱን ይዘው የያሹዋን መስቀል አሸከሙትና ያሹዋን እንዲከተል አደረጉት፡፡",
      "27": "ብዙ ሰዎችም ያሹዋን ይከተሉ ነበር፤ ከእነርሱም መካከል በብርቱ አዝነው የሚያለቅሱለት ሴቶች ነበሩ፡፡",
      "28": "ያሹዋ ግን ወደ እነርሱ መለስ ብሎ እንዲህ አላቸው፤ “እናንተ የኢየሩሳሌም ሴቶች! ስለራሳችሁና ስለ ልጆቻችሁ አልቅሱ እንጂ ስለ እኔ አታልቅሱ!",
      "29": "ምክንያቱም ‘መኻኖች የሆኑ ሴቶች፤ ያልወለዱ ማሕፀኖችና ያላጠቡ ጡቶች እንዴት የታደሉ ናቸው!’ የሚባልበት ጊዜ ይመጣል፡፡",
      "30": "በዚያን ጊዜ ሰዎች ተራራዎችን፤ ‘በላያችን ውደቁ!’ ኮረብቶችንም፤ ‘ሸሽጉን ማለት ይጀምራሉ፡፡",
      "31": "እንግዲህ ይህ ሁሉ ነገር በእርጥብ እንጨት ላይ የሚደረግ ከሆነ በደረቅ እንጨት ላይማ ምን ይደረግ ይሆን?”",
      "32": "እንዲሁም ከያሹዋ ጋር የሚሰቀሉትን ሁለት ወንጀለኞች ይዘው ሄዱ፡፡",
      "33": "ቀራንዮ ወይም የራስ ቅል ወደ ተባለ ስፍራም በደረሱ ጊዜ በዚያ ያሹዋን ሰቀሉት፤ እንዲሁም ሁለቱን ወንጀለኞች በያሹዋ ግራና ቀኝ ሰቀሉአቸው፡፡",
      "34": "ከዚህ በኋላ ያሹዋ “አባት ሆይ! የሚያደርጉትን ስለማያውቁ ይቅር በላቸው!” አለ፡፡",
      "35": "ወታደሮቹም ዕጣ ተጣጥለው የያሹዋን ልብስ ተከፋፈሉ፡፡ ህዝቡ ቆሞ ይመለከት ነበር፤ የአይሁድ አለቆችም “ሌሎችንስ አዳነ እንግዲህ እርሱ በያህቬህ(יהוה) የተመረጠው መሲሕ ከሆነ እስቲ ራሱን ያድን!” እያሉ ያፌዙበት ነበር፡፡",
      "36": "ወታደሮቹም እንዲሁ አፌዙበት፤ ወደ እርሱም ቀርበው ሆምጣጤ ሰጡት፡፡",
      "37": "እንዲሁም “አንተ የአይሁድ ንጉሥ ከሆንህ እስቲ ራስህን አድን” ይሉት ነበር፡፡",
      "38": "“ይህ የአይሁድ ንጉሥ ነው!” የሚል ጽሑፍም በያሹዋ ራስጌ በመስቀሉ ላይ አኖሩ፡፡",
      "39": "ከያሹዋ ጋር ከተሰቀሉት ወንጀለኞች አንዱ ያሹዋን “አንተ መሲሕ አይደለህምን? እስቲ በል ራስህንና እኛን አድን!” እያለ ይሰድበው ነበር፡፡",
      "40": "ሌላው ወንጀለኛ ግን እንዲህ ብሎ ገሠጸው፤ “አንተ ደግሞ በሞት ፍርድ ላይ እያለህ እንኳ ያህቬህ(יהוה)ን አትፈራምን?",
      "41": "እኛ ባደረግነው በደል ምክንያት ቅጣት መቀበላችን የተገባ ፍርድ ነው፤ ይህ ሰው ግን ምንም ጥፋት አላደረገም፡፡”",
      "42": "ቀጥሎም ያሹዋን “ጌታ ሆይ! ወደ መንግሥትህ ስትገባ አስታውሰኝ!” አለው፡፡",
      "43": "ያሹዋም “በእውነት እልሃለሁ፤ ዛሬውኑ ከእኔ ጋር በገነት ትሆናለህ!” አለው፡፡",
      "44": "እነሆ ይህ የሆነው ከቀኑ ስድስት ሰዓት ገደማ ነበር፤ ከዚያን ጊዜ ጀምሮ እስከ ዘጠኝ ሰዓት ድረስ የፀሐይ ብርሃን ተጋርዶ በምድር ላይ ሁሉ ጨለማ ሆነ፡፡",
      "45": "የቤተ መቅደስ መጋረጃም ከመካከሉ ተቀድዶ ከመካከሉ ተቀድዶ ከሁለት ተከፈለ፡፡",
      "46": "ያሹዋም ድምፁን ከፍ አድርጎ “አባት ሆይ! እነሆ ነፍሴን በእጅህ አስረክባለሁ!” አለ፤ ይህንንም ካለ በኋላ ነፍሱ ከሥጋው ተለየች፡፡",
      "47": "በዚያ የነበረው መቶ አለቃ የሆነውን ነገር ባየ ጊዜ “በእርግጥ ይህ ሰው ጻድቅ ኖሮአል!” ብሎ ያህቬህ(יהוה)ን አከበረ፡፡",
      "48": "ነገሩን ለመመልከት እዚያ ተሰብስበው የነበሩ ሰዎች ሁሉ የሆነውን ነገር ባዩ ጊዜ በማዘን ደረታቸውን እየመቱ ወደየቤታቸው ተመለሱ፡፡",
      "49": "ያሹዋን በቅርብ ያውቁት የነበሩ ሰዎች ሁሉና ከገሊላ ጀምሮ ይከተሉት የነበሩ ሴቶችም በሩቅ ቆመው ይህን ነገር ይመለከቱ ነበር፡፡",
      "50": "የአይሁድ ከተማ በሆነችው በአርማትያስ የሚኖር ዮሴፍ የሚባል ሰው ነበረ፤ እርሱ ጻድቅና ደግ ሰው ነበረ፤ የአይሁድ ሸንጎ አባልም ነበረ፡፡",
      "51": "ይሁን እንጂ በአይሁድ ምክርና ሤራ አልተባበረም፤ የያህዌን መንግሥት በተስፋ የሚጠባበቅ ሰው ነበረ፡፡",
      "52": "ይህ ሰው ወደ ጲላጦስ ፊት ቀርቦ የያሹዋ አስከሬን እንዲሰጠው ጠየቀ፡፡",
      "53": "አስከሬኑንም አውርዶ በቀጭን ሐር ልብስ ከፈነው፤ ማንም ሰው ባልተቀበረበት ከአለት ተወቅሮ በተዘጋጀ መቃብር ውስጥ ቀበረው፤",
      "54": "ይህንንም ያደረገው ዓርብ ማታ ለሰንበት ዝግጅት በሚደረግበት ጊዜ ነበር፡፡",
      "55": "ከገሊላ ያሹዋን ተከትለው የመጡ ሴቶች ከዮሴፍ ጋር ሄደው መቃብሩን አዩ፤ አስከሬኑም እንዴት እንደተቀበረ ተመለከቱ፡፡",
      "56": "ወደ ቤታቸውም ተመልሰው ለአስከሬን የሚሆኑ ከርቤና ሽቶ አዘጋጁ፤ በሙሴ ሕግ መሠረት በሰንበት ቀን ዐርፈው ዋሉ፡፡"
    },
    "Chapter 24": {
      "1": "ሴቶቹ ያዘጋጁትን ሽቶ ይዘው እሑድ ጠዋት በማለዳ ወደ መቃብሩ ሄዱ፤",
      "2": "መቃብሩ የተዘጋበትን ድንጋይ ከመቃብሩ ወዲያ ተንከባሎ አገኙት፡፡",
      "3": "ወደ ውስጥ በገቡ ጊዜ ግን የጌታ ያሹዋን አስከሬን አላገኙም፡፡",
      "4": "ስለዚህም ነገር በመገረም ላይ ሳሉ እነሆ የሚያንጸባርቅ ብሩህ ልብስ የለበሱ ሁለት ሰዎች በድንገት መጥተው በአጠገባቸው ቆሙ፡፡",
      "5": "ሴቶቹም እጅግ ፈርተው ወደ መሬት አቀርቅረው ሳሉ ሰዎቹ እንዲህ አሉአቸው፤ “ሕያው የሆነውን ያሹዋን በሙታን መካከል ስለምን ትፈልጉታላችሁ?",
      "6": "እርሱ እዚህ የለም፤ ተነሥቶአል፤ በገሊላ በነበራበት ጊዜ የነገራችሁን አስታውሱ፤",
      "7": "‘የሰው ልጅ ለኃጢአተኞች ተላልፎ መሰጠት፤ መሰቀልና በሦስተኛውም ቀን ከሞት መነሣት ይገባዋል’ ብሎአችሁ ነበር፡፡”",
      "8": "ሴቶችም የያሹዋን ቃል አስታወሱ፤",
      "9": "ከመቃብርም ተመልሰው ይህን ሁሉ ለዐሥራ አንዱና ለቀሩትም ነገሩአቸው፤",
      "10": "ይህን ለሐዋርያት የተናገሩት መግደላዊት ማርያም፤ ዮሐናና የያዕቆብ እናት ማርያም እንዲሁም ሌሎች ሴቶች ነበሩ፡፡",
      "11": "እነርሱ ግን ይህ ነገር ቅዠት ስለመሰላቸው አላመኑአቸውም፡፡",
      "12": "ነገር ግን ጴጥሮስ ተነሥቶ ወደ መቃብሩ ጎንበስ ብሎ በተመለከተ ጊዜ አስከሬኑ የተከፈነበትን ቀጭን የሐር ልብስ ብቻ አየ፤ በሆነውም ነገር እየተደነቀ ወደ ቤት ተመለሰ፡፡",
      "13": "በዚያኑ ቀን ከያሹዋ ደቀ መዛሙርት ሁለቱ ወደ ኤማሁስ ይጓዙ ነበር፤ ኤማሁስ ከኢየሩሳሌም ዐሥራ አንድ ኪሎ ሜትር ያህል ርቃ የምትገኝ መንደር ናት፡፡",
      "14": "እነርሱም ይህን የሆነውን ነገር ሁሉ አንሥተው እርስ በእርሳቸው ይወያዩ ነበር፡፡",
      "15": "ይህንንም በሚያወሩበትና በሚወያዩበት ጊዜ ያሹዋ ራሱ ወደ እነርሱ ቀርቦ አብሮአቸው ይጓዝ ጀመር፡፡",
      "16": "ነገር ግን በዐይናቸው እያዩት ማን እንደሆነ ማወቅ አልቻሉም፡፡",
      "17": "እርሱም “በጉዞው ላይ ሳላችሁ የምትነጋገሩበት ይህ ነገር ምንድን ነው?” አላቸው፡፡",
      "18": "እነርሱም እያዘኑ ቀጥ ብለው ቆሙ፡፡ ከእነርሱም አንዱ ቀለዮጳ የሚባለው “በኢየሩሳሌም ከተማ ሆነህ በእነዚህ ቀኖች በዚያ የተፈጸመውን ነገር ሁሉ የማታውቅ አንተ ብቻ ነህን?” አለ፡፡",
      "19": "ያሹዋም “ምንድን ነው እርሱ?” አላቸው፡፡ እነርሱም እንዲህ ሲሉ መለሱለት፤ “በናዝሬቱ ያሹዋ ላይ ስለተፈጸመው ነገር ነዋ! እርሱ በያህዌና በሰዎች ሁሉ ፊት በቃልና በሥራ ብርቱ የሆነ ነቢይ ነበር፡፡",
      "20": "የካህናት አለቆችና መሪዎቻችን ለሞት ፍርድ አሳልፈው ከሰጡት በኋላ ሰቀሉት፡፡",
      "21": "እኛ ግን ‘እሥራኤልን የሚያድን እርሱ ነው’ ብለን ተስፋ አድርገን ነበር፡፡ ይሁን እንጂ ይህ ሁሉ ነገር ከተፈጸመ እነሆ ዛሬ ሦስተኛ ቀኑ ነው፡፡",
      "22": "እንዲያውም በእኛ መካከል ያሉ አንዳንድ ሴቶች አስገርመውናል፤ እነርሱ ዛሬ በማለዳ ወደ መቃብሩ ሄደው ነበር፤",
      "23": "ነገር ግን የእርሱን አስከሬን አላገኙም፤ ‘ሕያው ሆኖአል!’ የሚሉ የመላእክትን መልክ አየን እያሉም ተመልሰው መጡ፡፡",
      "24": "ከእኛም አንዳንዶቹ ወደ መቃብሩ ሄደው ልክ ሴቶቹ እንዳሉት ሆኖ አገኙ፤ ያሹዋን ግን አላዩትም፡፡”",
      "25": "ያሹዋም እንዲህ አላቸው፤ “እናንተ የማታስተውሉና ነቢያት የተናገሩትንም ሁሉ ከማመን የዘገያችሁ!",
      "26": "መሲሕ ይህንን ሁሉ መከራ መቀበልና ወደ ክብሩ መግባት ይገባው የለምን?”",
      "27": "ከዚህ በኋላ ከሙሴና ከነቢያት መጻሕፍት ጀምሮ በቅዱሳት መጻሕፍት ሁሉ ስለ እርሱ ተነገረውን እየጠቀሰ አስረዳቸው፡፡",
      "28": "እነርሱ ወደሚሄዱበት መንደር በቀረቡ ጊዜ ያሹዋ አልፎ የሚሄድ መሰለ፡፡",
      "29": "እነርሱ ግን “ቀኑ መሽቶአል፤ ፀሐይም መጥለቅዋ ነው፤ ስለዚህ ከእኛ ጋር እዚህ እደር” ብለው አጥብቀው ለመኑት፤ በዚህ ምክንያት ከእነርሱ ጋር ሊያድር ወደ ቤት ገባ፡፡",
      "30": "ከእነርሱም ጋር በማእድ ተቀመጠ፤ እንጀራ አንስቶ የምስጋና ፀሎት ካደረገ በኋላ ቆርሶ ሰጣቸው፡፡",
      "31": "በዚያን ጊዜ ዐይናቸው ተከፈተና ያሹዋ መሆኑን ዐወቁ፤ እርሱ ግን ወዲያው ከዐይናቸው ተሰወረ፡፡",
      "32": "እነርሱም እርስ በርሳቸው “በመንገድ ሳለን ሲነግረንና ቅዱሳት መጻሕፍትንም እየጠቀሰ ሲያስረዳን ልባችን እንደ እሳት ይቃጠል አልነበረምን?” ተባባሉ፡፡",
      "33": "እነርሱም በዚያችው ሰዓት ተነሡና ወደ ኢየሩሳሌም ተመልሰው ሄዱ፤ በዚያም ዐሥራ አንዱን ከጓደኞቻቸው ጋር በአንድነት ተሰብስበው አገኙአቸው፡፡",
      "34": "በዚያን ጊዜ አሥራ አንዱ “ጌታ ያሹዋ በእርግጥ ተነሥቶአል! ለስምዖንም ታይቷል!” ይሉ ነበር፡፡",
      "35": "ሁለቱም ደቀ መዛሙርት በበኩላቸው በመንገድ ላይ የሆነውን ነገርና ጌታ ያሹዋ እንጀራውን በቆረሰ ጊዜ እንዴት እንዳወቁትም ተረኩላቸው፡፡",
      "36": "እነርሱም ይህን ሲናገሩ ሳሉ ያሹዋ ራሱ በመካከላቸው ቆሞ “ሰላም ለእናንተ ይሁን!” አላቸው፡፡",
      "37": "እነርሱ ግን መንፈስ የሚያዩ መስሎአቸው ደንግጠው በፍርሃት ተዋጡ፡፡",
      "38": "ያሹዋ ግን እንዲህ አላቸው፤ “ስለምን ትደነግጣላችሁ፤ ስለምንስ በልባችሁ ተጠራጠራላችሁ?",
      "39": "እጆቼንና እግሮቼን አይታችሁ እኔ ራሴ መሆኔን ዕወቁ፤ ዳሰሳችሁም እዩኝ፤ በእኔ እንደምታዩት መንፈስ ሥጋና አጥንት የለውም፡፡”",
      "40": "ይህህንም ብሎ እጆቹንና እግሮቹን አሳያቸው፤",
      "41": "እነርሱም ከደስታና ከአድናቆት ብዛት የተነሣ ገና አላመኑም ነበር፡፡ ያሹዋም “አንዳች የሚበላ ነገር አላችሁን!” ሲል ጠየቃቸው፡፡",
      "42": "እነርሱም ትንሽ የተጠበሰ አሣ ሰጡት፡፡",
      "43": "እርሱም ተቀብሎ በፊታቸው በላ፡፡",
      "44": "እንዲህም አላቸው፤ “ከእናንተ ጋር በነበርሁ ጊዜ በሙሴ ሕግ፤ በነቢያትና በመዝሙር መጻሕፍት ስለ እኔ የተጻፈው ሁሉ መፈጸም አለበት ብዬ የነገርኳችሁ ቃል ይህ ነው፡፡”",
      "45": "ከዚህ በኋላ ቅዱሳት መጻሕፍትን ማስተዋል እንዲችሉ አእምሮአቸውን ከፈተላቸው፡፡",
      "46": "እንዲህም አላቸው፤ “መሲሕ መከራ እንደሚቀበልና በሦስተኛው ቀን ከሞት እንደሚነሣ አስቀድሞ ተጽፎአል፤",
      "47": "እንዲሁም በስሙ የንስሐና የኃጢአት ይቅርታ ወንጌል ከኢየሩሳሌም ጀምሮ በየአገሩ ለሕዝብ ሁሉ እንደሚሰበክ ተነግሮአል፡፡",
      "48": "እናንተም የዚህ ሁሉ ነገር ምስክሮች ናችሁ፤",
      "49": "እነሆ እኔ የአባቴን የተስፋ ስጦታ እልክላችኋለሁ፤ እናንተም ኀይል ከላይ እስኪሰጣችሁ ድረስ በኢየሩሳሌም ከተማ ቆዩ፡፡”",
      "50": "ከዚህ በኋላ ያሹዋ እነርሱን ከኢየሩሳሌም ከተማ አውጥቶ እስከ ቢታንያ ወሰዳቸው፤ በዚያም እጆቹን ዘርግቶ ባረካቸው፡፡",
      "51": "ሲባርካቸውም ሳለ ከእነርሱ ተለይቶ ወደ ሰማይ ወጣ፡፡",
      "52": "እነርሱም ሰገዱለትና በታላቅ ደስታ ወደ ኢየሩሳሌም ተመለሱ፡፡",
      "53": "ያህዌንም እያመሰገኑ ዘወትር ከቤተ መቅደስ አይለዩም ነበር፡፡"
    }
  }
}
