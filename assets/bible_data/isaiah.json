{
  "isaiah": {
    "Chapter 1": {
      "1": "ዖዝያን፥ ኢዮአታም፥ አካዝና ሕዝቅያስ የይሁዳ ነገሥታት በነበሩበት ዘመን፥ የአሞጽ ልጅ ኢሳያስ ስለ ይሁዳና ስለ ኢሩሳሌም ያየው ራእይ ይህ ነው፤",
      "2": "ያህቬህ(יהוה) እንዲህ ይላል፥ “ሰማያት ሆይ! ስሙ፤ ምድርም አድምጭ፤ ተከባክቤ ያሳደግሁአቸው ልጆች ነበሩ፤ እነርሱ ግን ዐመፀኞች ሆኑብኝ፤",
      "3": "በሬ እንኳ ባለቤቱን ያውቃል፤ አህያም ጌታው እርሱን የሚመግብበትን ግርግም ያውቃል፤ የእስራኤል ሕዝብ ግን የእነዚህን ያህል እንኳ  ዐዋቂዎች ሆነው አልተገኙም፤ ማስተዋልም ተስኖአቸዋል፡፡”",
      "4": "በኃጢያት የረከሳችሁ፥ የበደል ብዛት የተጫናችሁና የከፋ ትውልድ ዘር የሆናችሁ፥ እናንተ እምነት አጉዳዮች የሆናችሁ ሕዝብ፥ ወዮላችሁ! እናንተ የእስራኤል ቅዱስ የሆነውን ያህቬህ(יהוה)ን መከተል ትታችኋል፤ ያህቬህ(יהוה)ን ከድታችሁ ፊታችሁን ወደ ሌላ አዙራችኋል፡፡",
      "5": "በዐመፅ ላይ ዐመፅ የምትጨምሩት እስከ መቼ ነው? እንደገና መቀጣት ትፈልጋላችሁን? ራሳችሁ ለህመም፥ ልባችሁም ሁሉ ለድካም የተጋለጠ ሆኖአል፡፡",
      "6": "ከዚህም የተነሣ ከእግር ጥፍር እስከ ራስ ጠጉር ድረስ ጤናማ የሆነ የአካል ክፍል የላችሁም፤ ቁስልና እባጭ መግልም የሞላበት ሆኖአል፤ ይህም ቁስላችሁ ሊጠገንና በዘይት ቅባት ሊለዝብ የሚችል እንኳ አይደለም፡፡",
      "7": "እነሆ አገራችሁ ምድረ በዳ ሆናለች፤ ከተሞቻችሁም በእሳት ጋይተዋል፤ የእሻችሁም ቦታ ዐይናችሁ እያየ የውጭ ጠላት ይወስደዋል፤ ሁሉንም ነገር አጥፍቶ ምድራችሁን ባድማ ያደርጋታል፡፡",
      "8": "ኢየሩሳሌም በጠላት እንደተከበበች ከተማ ናት፤ በወይን ሰብልና በዱባ ተክል ቦታ እንደምትገኝ የጠባቂ ጎጆ፥ ያለመከላከያ ትቀራለች፡፡",
      "9": "የሠራዊት ጌታ ያህቬህ(יהוה)  ከጥፋት የሚተርፍ ዘር ባያስቀርልንማ ኖሮ፥ የሰዶምና የገሞራ ከተሞች እንደጠፉ እኛም በጠፋን ነበር፡፡",
      "10": "የሰዶምን ገዢዎች የምትመስሉ እናንተ መሳፍንት፥ የያህቬህ(יהוה)ን ቃል ስሙ፤ የገሞራን ሕዝብ የምትመስሉ እናንተ የኢየሩሳሌም ሕዝብ የአምላካችንን ትእዛዝ አድምጡ፤",
      "11": "ያህቬህ(יהוה) እንዲህ ይላል፥ “የመሥዋዕታችሁ ብዛት ለእኔ ምን ይረባኛል? እስከ አሁን ያቀረባችሁልኝ የአውራ በግ፥ የተቃጠለ መሥዋዕትና የፍሪዳ ስብ ሰልችቶኛል፤ በበሬና በበግ ጥቦት፥ በአውራ ፍየልም ደም አልደሰትም፡፡",
      "12": "ልትሰግዱልኝ በምትመጡበት ጊዜይህ ሁሉ እንድታመጡልኝ ማን ጠየቃችሁ? የመቅደሴንስ ደጅ እንድትረግጡ ማን አዘዛችሁ?",
      "13": "ይህን ዐይነት ከንቱ መባ ከእንግዲህ ወዲህ አታቅርቡ፤ የምታጥኑት ዕጣን በፊቴ አስጸያፊ ነው፤ አዲስ ጨረቃ የምትወጣበት የወር መባቻችሁና ሰንበቶቻችሁ፥ መንፈሳዊ ስብሰባዎቻችሁም በኃጢአት የተበከሉ ስለሆኑ አልወደድሁላችሁም፡፡",
      "14": "አዲስ ጨረቃ የምትወጣበትን የወር መባቻችሁንና በዓሎቻችሁን ጠልቻለሁ፤ እነርሱ እንደ ከባድ ሸክም ስለሆኑብኝ ልታገሣቸው አልችልም፡፡",
      "15": "“እጆቻችሁን ወደ እኔ ለጸሎት ብትዘረጉ፥ ወደ እናንተ አልመለከትም፤ እጆቻችሁ በደም የተበከሉ ስለሆኑ፥ የቱንም ያህል ልመና ብታበዙ አልሰማችሁም፤",
      "16": "ይልቁንስ ታጥባችሁ ንጹሕ ሁኑ፤ ክፉ ሥራችሁን ሁሉ ከፊቴ አስወግዱ፤ በደል መፈጸማችሁንም ተዉ፡፡",
      "17": "መልካም ማድረግንም ተማሩ፤ ፍትሕ እንዳይጓደል አድርጉ፤ የተጨቆኑትን ታደጉ፤ አባትና እናት የሞቱባቸውን ሴቶች አቤቱታ ስሙ፡፡”",
      "18": "ያህቬህ(יהוה) እንዲህ ይላል፥ “ኑ እንወቃቀስ፤ በኃጢአታችሁ እንደ አለላ የቀላችሁ ብትሆኑ እኔ አጥቤ እንደ በረዶ አጸዳችኋለሁ፤ እንደ ደማ የቀላችሁ ብትሆኑም እንደ ባዘቶ ትነጣላችሁ፡፡",
      "19": "እሺ ብላችሁ ብትታዘዙኝ፥ ምድር የምታስገኘውን በረከት ትበላላችሁ፤",
      "20": "እምቢ ብትሉኝና ብታምፁ ግን ሰይፍ ይበላችኋል፤ ይህን የተናገርሁ እኔ ራሴ ነኝ፡፡”",
      "21": "ታማኝ የነበረችው ከተማ እንዴት እንደ ጋለሞታ ሆነች? ቀድሞ ፍትሕ የሰፈነባትና የደጋግ ሰዎች መኖሪያ ነበረች፤ አሁን ግን በነፍሰ ገዳዮች የተሞላች ሆናለች፡፡",
      "22": "ኢየሩሰሌም ሆይ! ቀድሞ እንደ ብር የጠራሽ ነበርሽ፤ አሁን ግን ወደ ዝገት ተለውጠሽ፥ ዋጋ ቢስ ሆንሽ፤ እንደ መልካም የወይን ጠጅ ብርቱ ነበርሽ፤ አሁን ግን ውሃ እንደተበረዘበት ቀራሪ ሆንሽ፡፡",
      "23": "መሪዎችሽ ዐመፀኞችና የሌቦች ግብረ አበሮች ሆኑ፤ እያንዳንዱ ሁልጊዜ ገጸ በረከትና ጉቦ ይቀበላል፤ አባትና እናት የሞቱባቸውን ልጆች መብት አይጠብቁም፤ ባሎቻቸው የሞቱባቸውንም ሴቶች አቤቱታ አይሰሙም፡፡",
      "24": "ስለዚህ የእስራኤል ኃይል የሆነ ሁሉን የሚችል ያህቬህ(יהוה) እንዲህ ይላል፥ “እናንተን ጠላቶቼን እበቀላችኋለሁ፤ ከዚያም በኋላ በእኔ ላይ ችግር መፍጠር አትችሉም፤",
      "25": "የቁጣ ክንዴንም በአንቺ ላይ አነሣለሁ፤ ከዝገትሽ አጠራሻለሁ፤ ርኩሰትሽንም በማስወገድ አነጻሻለሁ፡፡",
      "26": "ኢየሩሰሌም ሆይ! ቀድሞ የነበሩሽን ዐይነት ገዢዎችንና አማካሪዎችን አነሣልሻለሁ፤ ከዚህ በኋላ ‘እውነት የሚገኝባት ታማኝ ከተማ’ ተብለሽ ትጠሪያሽ፡፡”",
      "27": "ያህቬህ(יהוה) እውነተኛ ስለሆነ ጽዮንን በፍርድ ያድናታል፤ በውስጥዋ ከሚኖሩት መካከል ንሥሓ የሚገቡትን ይታደጋል፡፡",
      "28": "ኃጢአተኞችንና ዐመፀኖችን ግን በአንድነት ሰባብሮ ይደመስሳል፤ ያህቬህ(יהוה) ንም የሚተዉሁሉ ይጠፋሉ፡፡",
      "29": "ለአድባር ዛፍ በመስገዳችሁና የአትክልት ቦታዎችን ለባዕዳን አማልክት በማዘጋጀታችሁ ሐፍረትና ውርደት ይደርስባችኋል፡፡",
      "30": "በመጨረሻም ቅጠሉ እንደረገፈ የወርካ ዛፍና ውሃ እንደሌለው የአትክልት ቦታ ሆናችሁ ትቀራላችሁ፡፡",
      "31": "ገለባ በእሳት ብልጭታ እንደሚጋይ “ኄለኞች ነን” የሚሉ ሰዎች በገዛ ክፋታቸው ይጠፋሉ፤  እንደ ቃጠሎ እሳት በእነርሱ ላይ የሚመጣውን ጥፋት የሚገታ የለም፡፡"
    },
    "Chapter 2": {
      "1": "የዓሞጽ ልጅ ኢሳይያስ ስለ ይሁዳ አገርና ስለ ኢየሩሳሌም ከተማ ያህዌ ገልጦለት የተናገረው ቃል ይህ ነው፤",
      "2": "የዘመኑ ፍጻሜ ሲደርስ፥ የያህዌ ቤተ መቅደስ የተሠራበት ተራራ፥ ከሌሎች ተራራዎች ሁሉ በልጦ ይታያል፤ ከኮረብታዎች ሁሉ እጅግ ከፍ ይላል፤ የብዙ መንግሥታት ሕዝቦች ወደ እርሱ ይጎርፋሉ፡፡",
      "3": "ስለዚህ ብዙ ሕዝቦች እንዲህ ይላሉ፥ “ሕግ ከጽዮን፥ የያህዌም ቃል ከኢየሩሳሌም ስለሚገኝ፥ ኑ ወደ ያህዌ ተራራ እንውጣ፤ ወደ ያዕቆብ አምላክ ቤተ መቅደስም እንሂድ፤ እርሱ ፈቃዱን እንድናደርግ ያስተምረናል፤ እኛም በእርሱ መንገድ እንሄዳለን፡፡”",
      "4": "እርሱ በብዙ መንግሥታት መካከል በፍርድ አለመግባባትን ያስወግዳል፤ ስለዚህም ሰይፋቸውን ወደ ማረሻ፥ ጦራቸውንም ወደ ማጭድ ይለውጣሉ፤ መንግሥት በመንግሥት ላይ ጦርነት አያነሣም፤ ከዚያም በኋላ የጦር ትምህርት የሚማር አይኖርም፡፡",
      "5": "እናንተ የያዕቆብ ዝርያዎች ሆይ! ኑ! ያህዌ በሚሰጠን ብርሃን እንመላለስ!",
      "6": "አምላክ ሆይ! የያዕቆብ ዝርያዎች የሆኑ ሕዝብህን እርግፍ አድርገህ ትተሃል፤ ምድሪቱ በምሥራቅ አገር ሰዎች ጥንቆላና በፍልስጥኤማዊያን ሟርት ተሞልታለች፤ ሕዝቡም የባዕድ አገርን ባሕል ተከታዮች ሆነዋል፤",
      "7": "ምድራቸው በብርና በወርቅ ስለተሞላች፥ ሀብት በሀብት ሆነዋል አገራቸው በፈረሶች የተሞላች ሆናለች፤ ሠረገላቸውም ስፍር ቁጥር የለውም፡፡",
      "8": "ከዚህም ጋር ምድራቸው በጣዖት የተሞላች ሆናለች፤ በገዛ እጃቸውም ለሠሩት ምስል ይሰግዳሉ፡፡",
      "9": "ከዚህም የተነሣ በሁሉም ላይ ሐፍረትና ውርደት ይደርስባቸዋል፤ ጌታ ሆይ! በደላቸውን ይቅር አትበል!",
      "10": "ከያህዌ ቁጣና ከአስፈሪ ግርማውለማምለጥ በአለት ስንጣቂ ዋሻና በመሬት ጉድጓድ ውስጥ ለመሸሸግ ይሞክራሉ፡፡",
      "11": "የሰዎች ኩራት የሚያከትምበትና እብሪት የሞላበት ትዕቢታቸውም የሚጠፋበት ጊዜ ይመጣል፤ በዚያን ጊዜ ያህዌ ብቻ በክብር ከፍ ከፍ ይላል፤",
      "12": "“ኀያል ነኝ” ብሎ በኩራት የሚታበየውን ማንኛውንም ሰው፥ ሁሉን የሚችል ያህዌ ያዋርደዋል፡፡",
      "13": "እርሱ ታላላቅ ዝግባዎችን ከሊባኖስ፥ የወርካ ዛፎችንም ከባሳን ምድር ያጠፋል፡፡",
      "14": "ታላላቅ ተራራዎችንና ኮረብታዎችን ዝቅ በማድረግ ደልዳላ ቦታ ያደርጋቸዋል፡፡",
      "15": "ረዣዥም የከተማ መጠበቂያ ግንቦችንና የጦር ምሽጎችን ሁሉ ዝቅ ያደርጋል፤",
      "16": "እጅግ የተዋቡ ታላላቅ መርከቦችን እንኳ ያሰጥማል፤",
      "17": "የሰዎች ኩራት ይጠፋል፤ እብሪት የሞላበትትዕቢታቸውም ያከትማል፤ ጣዖታት ሁሉ ይደመሰሳሉ፤ በዚያን ጊዜ ያህዌ ብቻ በክብር ከፍ ከፍ ይላል፡፡",
      "18": "የሰዎች ኩራት ይጠፋል፤ እብሪት የሞላበትትዕቢታቸውም ያከትማል፤ ጣዖታት ሁሉ ይደመሰሳሉ፤ በዚያን ጊዜ ያህዌ ብቻ በክብር ከፍ ከፍ ይላል፡፡",
      "19": "ያህዌ ምድርን ለማናወጥ በሚመጣበት ጊዜ፥ ከቁጣውና ከአስፈሪ ግርማው ለማምለጥ በአለት ዋሻና በመሬት ጉድጓድ ውስጥ ለመሸሸግ ይሞክራሉ፡፡",
      "20": "ሰዎች ይሰግዱላቸው ዘንድ በእጃቸው ሸልመው የሠሩአቸውን የብርና የወርቅ ምስሎች ለፍልፈሎችና ለሌሊት ወፎች እየጣሉላቸው ይሄዳሉ፡፡",
      "21": "ያህዌ ምድርን ለማናወጥ በሚመጣበት ጊዜ ከቁጣውና ከአስፈሪ ግርማው ተሰውረው ለማምለጥ በአለት ዋሻና በመሬት ጉድጓድ ውስጥ ይሸሸጋሉ፡፡",
      "22": "እንግዲህ ትንፋሹ አፍንጫው ላይ በሆነች በሟች ሰው መተማመናችሁ ይቅር፤ እርሱ ለምንም አይጠቅምም፡፡"
    },
    "Chapter 3": {
      "1": "እነሆ ሁሉን ቻይ የሆነ ያህዌ ፥ ሕዝቡ ኀይልና ብርታት አግኝተው የሚኖሩባትን ምግብና ውሃ ፥ ሌላም ነገር ሁሉ ከኢየሩሳሌምና ከይሁዳ ያስወግዳል ፡",
      "2": "አርበኞቻቸውን ፥ ጦረኞቻቸውን ፥ ዳኞቻቸውና ነብያታቸውን ፥ ሟርተኞቻቸውና አማካሪዎቻቸውን ፥",
      "3": "የጦር መኮንኖቻቸውና አስተዳዳሪዎቻቸውን ፥ መሪዎቻቸውና “በጥንቆላ ጥበብ ሁሉን ነገር እናውቃለን” የሚሉትን ሁሉ ነቃቅሎ ያጠፋል ፡",
      "4": "ገና ታዳጊ የሆኑና አእምሮአቸው ያልበሰለ ልጆችንም መሪዎች አድርጎ በሕዝቡ ላይ ያስነሣል ፡",
      "5": "ሕዝቡም እርስ በርሱ አንዱ ሌላውን ለመጨቆን ባልንጀራ ባልንጀራው ላይ ይነሣሣል ፤ ወጣቱ ሽማግሌውን አያከብርም ፤ ተንቆ ይኖር የነበረውም ሰው ክብር ባለው ሰው ላይ ይታበያል ፡",
      "6": "የቤተሰብ አባላት በአባታቸው ቤት አንዱን ወንድማቸውን መርጠው “አንተ ሌላው ቢቀር እንኳ የምትለብሰው አለህ ፤ ስለዚህ እባክህ በዚህ የችግር ዘመን አለቃችን ሁን ፤ ባድማችንም ሁሉ በአንተ ሥር ይሁን” የሚሉበት ዘመን ይመጣል ፡",
      "7": "እርሱም ድምፁን ከፍ አድርጎ “እኔም ብሆን በቤቴ ውስጥ የበቃ ምግብም ሆነ ልብስ ስለሌለኝ የእናንተ አለቃ ሆኜ ላስተዳድራችሁ አልችልም ፤ ስለዚህ መሪ አታድርጉኝ” ሲል ይመልስላቸዋል ፡",
      "8": "ኢየሩሳሌም ተሰናክላ በመንገዳገድ ላይ ናት ፤ ይሁዳም ልትወድቃ ተቃርባለች ፤ ምክንያቱም የሚናገሩትም ሆነ የሚሠሩት ሁሉ ያህዌ ን በመፈታተን ስለሆነ ክብሩን አቃለዋል ፡",
      "9": "አድላዊነታቸው በእነርሱ ላይ ምስክር ይሆንባቸዋል ፤ እንደ ሰዶም ሰዎች በራሳቸው ላይ የሚያስፈርድባቸውን ኃጢአት በይፋ ስለሚሠሩ ወዮላቸው !",
      "10": "ደጋግ ሰዎች ፥ ሁሉ ነገር ስለሚሳካላቸው ደስ ይላቸዋል ፤ የመልካም ሥራቸውንም ዋጋ አያጡም ፡",
      "11": "በደል የሚሠሩ ሰዎች ግን በሌሎች ላይ የፈጸሙትን ፍዳ መቀበላቸው የማይቀር ስለሆነ ወዮላቸው !",
      "12": "ገንዘብ አበዳሪዎች ሕዝቤን ጨቁነዋል ፤ አራጣ አበዳሪዎችም ያታልሉአቸዋል ፡ ሕዝቤ ሆይ ! መሪዎቻችሁ ያስቱአችኋል ፤ የምትሄዱበትንም መንገድ ያጣምማሉ ፡",
      "13": "ያህዌ በፍርድ ዙፋኑ ላይ ተቀምጦአል ፤ በሕዝቡም ላይ ፍርድ ለመስጠት ተዘጋጅቶአል ፤",
      "14": "ስለዚህ የሕዝቡን መሪዎችና አማካሪዎቻቸውን ወደ ፍርድ አቅርቦ እንዲህ ይላቸዋል ፥ “የወይኑን አትክልት ቦታ ዘርፋችሁ ፤ ከድኾች ተዘርፎ በተወሰደ ሀብት ቤታችሁን ሞላችሁ ፤",
      "15": "የሕዝቤን ቅስም ልትሰብሩና ድኾችንም ልትበዘብዙ መብት የላችሁም ፤ ይህን የተናገርሁ ሁሉን ቻይ የሆንሁ ልዑል ያህዌ ነኝ ፡”",
      "16": "ያህዌ እንዲህ ይላል ፥ “የጽዮን ሴቶች ፥ ኩራት አብዝተዋል ፤ አንገታቸውን አስግገው በዐይናቸው ይጠቅሳሉ ፤ አረማመዳቸውን ለውጠው የእግራቸውን አልቦ እያቃጨሉ በቀስታ ይራመዳሉ ፡”",
      "17": "እኔ በእነርሱ ራስ ላይ የቡሃና የቆረቆር በሽታ አመጣለሁ ፤ የውስጥ ገላቸውም የጋለጣል ፡”",
      "18": "ያህዌ የጽዮን ሴቶች የሚመኩበትን የክብር ጌጣጌጥ ሁሉ የሚያስወግድበት ጊዜ ይመጣል ፤ ይኸውም የእግራቸውን አልቦ ፥ የጠጉራቸውን ማሸሚያ ፥ የአንገታቸውን ጌጣጌጥ ፥",
      "19": "የእጆቻቸውን አንባር ፥ የጆሮአቸውን ጉትቻ ፥ የፊታቸውን መሸፈኛ ፥",
      "20": "በራሳቸው ላይ የሚያደርጉትን ባርኔጣ ፤ በክንዳቸው ላይ የምያደርጉትን ጌጥ ፥ በወገባቸው ላይ የሚያስሩትን መቀነት ፥ የሽቶ ጠርሙሳቸውንና የአስማታቸውን አሸንክታብ ፤",
      "21": "የጣታቸውንና የአፍንጫቸውን ቀለበት ፥",
      "22": "ለአመት በአል የሚሆነውን የክት ልብስ ፥ መጎናጸፊያቸውንና ካባቸውን ፥ የእጅ ቦርሳቸውን ፥",
      "23": "መስታወታቸውን ፥ ከሐር የተሠራ የውስጥ ልብሳቸውን ፥ ራስ ማሰሪያቸውንና ዐይነ ርግባቸውን ሁሉ ያስወግዳል ፡",
      "24": "ስለዚህ በሽቶ ፈንታ ግማት ፥ በጥሩ መታጠቂያ ፈንታ ገመድ ፥ በጎፈሬ ፈንታ ቡሃነት ፥ በመጎናጸፊያ ፈንታ ማቅ ፥ በውበትም ፈንታ ጠባሳ መሆን ይመጣባቸዋል ፡",
      "25": "ጎልማሶችሽ በሰይፍ ይመታሉ ፤ ኀያላንሽም በጦር ሜዳ ይወድቃሉ ፡",
      "26": "በከተማይቱ መግቢያ በር የሐዘንና የዋይታ ድምፅ ይሰማል ፤ ከተማይቱም ራስዋ ፥ ልብስዋን ተገፋ እርቃንዋን የተቀመጠች ሐዘንተኛ ሴት ትሆናለች ፡"
    },
    "Chapter 4": {
      "1": "በዚያን ጊዜ ሰባት ሴቶች አንዱን ወንድ ይዘው “በምግብም ሆነ በልብስ ራሳችንን ችለን እንተዳደራለን ፤ ‘ባል የላቸውም’ ተብለን ከመሰደብ እንድንድን ፥ የአንተ ሚስቶች ተብለን እንድንጠራ ብቻ ፍቀድልን” ብለው ይለምኑታል ፡",
      "2": "ያህዌ በምድሪቱ ያለውን የተክልና የዛፍ ቅርንጫፍ ልምላሜ የተዋበና የተከበረ ያደርገዋል ፤ ከእስራኤል ወገን ከጥፋት የተረፉት ሁሉ ምድሪቱ በምታስገኘው ሰብል ደስታና ኩራት ይሰማቸዋል ፡",
      "3": "ከጥፋት እንዲድን ያህዌ መርጦት በኢየሩሳሌም የሚቀር ሁሉ “የተቀደሰ ሕዝብ” ተብሎ ይጠራል ፡",
      "4": "ያህዌ በኀይሉ ይፈርዳል ፤ ሕዝቡንም ያነጻል ፤ ኢየሩሳሌምንም ከበደልና ከደም አፍሳሽነት የጠራታል ፡",
      "5": "በጽዮን ኮረብታና እዚያም በሚሰበሰቡበት ሁሉ ላይ ያህዌ በቀን ደመናንና ጢስን ፥ በሌሊትም የሚንበለበለውን የእሳት ብርሃን ይልካል ፤ የያህዌ ክብር ከተማይቱን በሙሉ በመሸፈን ይጠብቃታል ፡",
      "6": "የእርሱ ክብር ከተማይቱን ከቀኑ የፀሐይ ቃጠሎ ይጋርዳታል ፤ ከዝናምና ከማዕበል ጥፋትም በመጠበቅ የደኅንነትን መገኛ ስፍራ ያደርጋታል ፡"
    },
    "Chapter 5": {
      "1": "ስለ ወዳጄና ስለ ወይን ቦታው የምቀኘውን ቅኔ አድምጡ፤ ወዳጄ እጅግ ለም በሆነ ኮረብታ ላይ፥ የወይን ተክል ነበረው፡፡",
      "2": "መሬቱን በመቆፈርና ድንጋዩንም ለቅሞ በማውጣት፥ ምርጥ የሆነውን የወይን ሐረግ ተከለበት፤ በመካከሉም መጠበቂያ የሚሆን ማማ ሠራለት፤ ጉድጓድ ቆፍም የወይን ፍሬ መጭመቂያ አበጀለት፡፡ ከዚያን በኋላ መልካም ፍሬ ያፈራል ብሎ ጠበቀ፤ ነገር ግን ኮምጣጣ ፍሬ አፈራ፡፡",
      "3": "ስለዚህም ወዳጄ እንዲህ ይላል፥ “እናንተ የኢየሩሳሌምና የይሁዳ ሕዝብ ሆይ! በእኔና በወይን ተክል ቦታዬ መካከል ስላለው ነገር እስቲ ፍረዱ፤",
      "4": "ለመሆኑ እኔ ለእርሱ ያላደረግሁለት ነገር አለን? ከዚህስ ሌላ ላደርግለት የሚገባ ምን አለ? ታዲያ መልካም ፍሬ ያፈራል ብዬ ስጠብቀው፤ ስለምን ኮምጣጣ ፍሬ አፈራ?",
      "5": "“እንግዲህ በወይን ቦታዬ ላይ የማደርገውን ልንገራችሁ፤ በዙሪያው ያለውን አጥር ነቃቅዬ ቅጽሩን አፈርሳለሁ፤ የምድር አራዊት እንዲበሉትና እንዲፈነጩበት አደርጋለሁ፡፡",
      "6": "ከዚያን በኋላ አይገረዝም፤ አይኮተኮትም፤ስለዚህም አራሙቻ እንዲበቅልበት፥ በኩርንቺትና በእሾኽ እንዲሸፈን አደርጋለሁ፤ ዝናምም እንዳይዘንብበት ደመናዎችን አዝዛለሁ፡፡”",
      "7": "ይህም የሠራዊት ጌት የያህቬህ(יהוה) የወይን ቦታ የተባለው የየእስራኤል ሕዝብ ነው፤ እርሱም የተከለውና ደስ የሚሰኝበት የወይን ሐረግ የይሁዳ ሕዝብ ነው፡፡ መልካም ሥራ እንዲሠሩ ተስፋ ያደርግ ነበር፤ በዚህ ፈንታ ነፍሰ ገዳዮች ሆኑ፤ ቅን ፍርድ ይሰጣሉ ብሎ ተስፋ ያደርግ ነበር፤ እነርሱ ግን ፍርድን በማጓደላቸው የሕዘቡ ጩኸት በዛ፡፡",
      "8": "በአገሪቱ ላይ መኖር የሚገባችሁ እናንተ ብቻ መስሎአችሁ፤ ቀድሞ በነበራችሁ ይዞታ ላይ ለመጨመር ሰዎችን ሁሉ ከቤት ማያያዝና እርሻንም ከእርሻ ጋር ማቀቀራረብ ለምትፈልጉ ወዮላችሁ!",
      "9": "እነሆ የሠራዊት ጌታ ያህቬህ(יהוה) እንዲህ ብሎ ሲናገር ሰምቻለሁ፤ “እነዚህ የተዋቡ ታላላቅ ቤቶች ሁሉ ፈርሰው ባድማ ይሆናል፤ የሚኖርባቸው ሰውም አይገኝም፡፡",
      "10": "በሩብ ጋሻ መሬት ላይ የተተከለው የወይን ፍሬ ስምንት ሊትር የወይን ጭማቂ ብቻ ይወጣዋል፤ አንድ መቶ ሰማኒያ ኪሎ እህል የተዘራበትም የእርሻ ምርት ዐሥራ ስምንት ኪሎ ብቻ ይገኝበታል፡፡”",
      "11": "ጠጥታችሁ ለመስከር ማልዳችሁ ወደ መሸታ ቤት ለምትገሠግሡ፥ የወይን ጠጅ እስኪያጋያችሁ ሌሊቱንም ሁሉ በዚያው መቆየት ለምትፈልጉ ወዮላችሁ!",
      "12": "በግብዣችሁም ላይ መሰንቆና በገና፥ አታሞና እምቢልታ፥ የወይን ጠጅም ይገኛል፤ ነገር ግን የያህቬህ(יהוה) ን ስፍራና እርሱ ምን ሊያደርግ እንዳሰበ አላስተዋላችሁም፤",
      "13": "ስለዚህ ዕውቀት በማጣታችሁ እንደ እስረኞች ተማርካችሁ ተሄዳላችሁ፤ የተከበሩ መሪዎቻችሁ እስከ ሞት ድረስ ይራባሉ፤ ሕዝቡም በውሃ ጥም ይከስላል፡፡",
      "14": "መቃብር ሆድዋን አስፍታ፥ አፍዋን ከፍታ ትጠብቃችኋለች፤ የኢየሩሳሌምን መሳፍንትና ተሰብስቦ",
      "15": "ሰው ሁሉ የተዋረደ ጎስቋላ ይሆናል፤ ትዕቢተኛ የነበረውም ይዋረዳል፡፡",
      "16": "የሠራዊት ጌታ ያህቬህ(יהוה) ግን ቅን የሆነውን ነገርበማድረግ ታላቅነቱን ያሳያል፤ ለሕዝቡም በመፍረድ ቅድስናውን ይገልጣል፡፡",
      "17": "በፈረሱት ከተሞች ውስጥ የበግ ጥቦቶች ሣር ይበላሉ፤ የፍየል ግልገሎችም መሠማሪያ ያገኛሉ፡፡",
      "18": "በማታለል ገመድ ኃጢአትን ለምትስቡ፤ ተንኮልንም እንደ ሠረገላ በገመድ ለምትጎትቱ ወዮላችሁ!",
      "19": "“እኛ በዐይናችን እናያት ዘንድ ያህቬህ(יהוה) ሊያደርግ ያቀደውን በፍጥነት ያድርግ፤ እናውቃትም ዘንድ የእስራኤል ቅዱስ ያቀዳት ምክር ትፈጸም” ለምትሉ ሁሉ ወዮላችሁ!",
      "20": "ክፉውን መልካም፤ መልካሙን ክፉ ለምትሉ፤ ጨለማውን ብርሃን፤ ብርሃኑን ጨለማ ለምታስመስሉ፤ መራራውን ጣፋጭ፥ ጣፋጩን መራራ ለምታደርጉ ወዮላችሁ!",
      "21": "ራሳችሁን ብልኆችና ጥበበኞች አድርጋችሁ ለምትቆጥሩ ወዮላችሁ!",
      "22": "የወይን ጠጅ በመጠጣት አርበኞች፥ የሚያሰክረውንም መጠጥ ለመደባለቅ ደፋሮች የሆናችሁ ወዮላችሁ!",
      "23": "ጉቦ ተቀብላችሁ በደል የሠራውን ሰው ነፃ በመልቀቅ፥ በደል የደረሰበትን ሰው ፍትሕ ለምትነፍጉት ወዮላችሁ!",
      "24": "የእስራኤል ቅዱስ የሆነ የሠራዊት ጌታ ያህቬህ(יהוה) ያዘዘውን ሕጋና ያስተማረንን ሥርዓት ስለአቃለላችሁ፥ ገለባና ድርቆሽ በእሳት ጋይቶ እንደሚጠፋ፥ የእናንተም ሥር መሠረት በስብሶ ይጠፋል፤ አበባችሁም ደርቆ እንደ ትቢያ ይበንናል፡፡",
      "25": "የያህቬህ(יהוה) ቁጣ በሕዝቡ ላይ ነዶአል፤ ሊቀጣቸውም ፈልጎ በእነርሱ ላይ ክንዱን አንሥቶአል፤ ተራራዎች ይናወጣሉ፤ የሞቱ ሰዎችም አስከሬን እንደ ጥራጊ በየመንገዱ ዳር ይወድቃል፤ ይህም ሁሉ ሆኖ የያህቬህ(יהוה) ቁጣ አይበርድም፤ እነርሱንም የሚቀጣባትም እጁ ገና እንደተዘረጋች ናት፡፡",
      "26": "ያህቬህ(יהוה) አህዛብን ከሩቅ የሚጠራበት ምልክት ያቆማል፤ ከምድር ዳርቻ ሁሉ በፉጨት ይጠራቸዋል፤ እነርሱም ፈጥነው እየተጣደፉ ይመጣሉ፡፡",
      "27": "በእነረርሱ መካከል ደካማና ስንኩል አይገኝም፤ የሚያንቀላፋና የሚተኛም የለም፤ ትጥቃቸው አይፈታም፤ የጫማቸውም ማሰሪያ አይበጠስም፡፡",
      "28": "ፍላጻቸው የተሳለ፥ ቀስታቸው የተደገነ ነው፤ የፈረሶቻቸው ኮቴ እንደ ባልጭት ነው፤ የሠረገላዎቻቸውም መንኮራኩር እንደ ዐውሎ ነፋስ ይገለባበጣል፡፡",
      "29": "ወታደሮቻቸው፥ ያደኑትን አውሬ ይዘው ማንም ተከላክሎ ሊያስጥላቸው ወደማይችልበት ቦታ እንደሚወስዱ አንበሶች ያገሣሉ፡፡",
      "30": "ያ ጊዜ ሲደርስ እንደ ባሕር ማዕበል እየተመሙ በእስራኤል ሕዝብ ላይ ይመጡባቸዋል፤ በዚያን ጊዜ ወደ ምድር ቢመለከቱ በጨለማና በመከራ እንደተከበቡ ያያሉ፤ ብርሃንም በደመና ጥላ ውስጥ ይዋጣል፡፡"
    },
    "Chapter 6": {
      "1": "ንጉሡ ዖዝያን በሞተበት ዓመት ያህቬህ(יהוה) ን አየሁት፤ እርሱም ከፍ ባለና ልዕልና ባለው ዙፋና ላይ ተቀምጦ መጎናጸፊያውም ቤተ መቅደሱን ሞልቶት ነበር፡፡",
      "2": "ሱራፌል ተብለው የሚጠሩ እሳታዊያን መላእክትም በዙሪያው ነበሩ፤ እያንዳንዱ መልአክ ስድስት ክፍል አለው፤ በሁለቱ ክንፎቹ ፊቱን ይሸፍናል፤ በሁለቱ ክንፎቹ እግሮቹን ሸፍኖ በሁለት ክንፎቹ ይበር ነበር፤",
      "3": "አንዱ መልአክ ከሌላው ጋር በመቀባበል፥ “ቅዱስ፥ ቅዱስ የሠራዊት ጌታ ያህቬህ(יהוה) ቅዱስ ነው፤ ክብሩም በዓለምሁሉ የሞላ ነው” ይሉ ነበር፡፡",
      "4": "ከድምፃቸው ጩኸት የተነሣ የቤተ መቅደሱ መድረክ እስከ ሥር መሠረቱ ተናወጠ፤ ቤተ መቅደሱም በጢስ ተሞላ፡፡",
      "5": "እኔም “እነሆ ከንፈሮቹ በረከሱበት ሕዝብ መካከል የምኖር፥ ከንፈሮቼ የረከሱብኝ ሰው ነኝ፤ የሠራዊት ጌታ የሆነ ንጉሡን ያህቬህ(יהוה) ን በዐይኖቼ አይቻለሁና መጥፋቴ ስለሆነ ወዮልኝ” አልሁ፡፡",
      "6": "ከነዚያም መለእክት አንዱ አየበረረ ወደ እኔ መጣ፤ ከመሠዊያው የወሰደው የእሳት ፍም የያዘበት ጉጠት በእጁ ነበር፡፡",
      "7": "በእሳቱም ፍም ከንፈሮቼን አስነክቶ “እነሆ ይህ የእሳት ፍም ከንፈሮችህን ስለነካበደልህ ተወግዶልሃል፤ ኃጢያትህም ይቅር ተብሎልሃል” አለኝ፡፡",
      "8": "ከዚህም በኋላ ያህቬህ(יהוה) “ማንን እልካለሁ? መልእክተኛ የሚሆንልንስ ማን ነው?” ሲል ሰማሁት፡፡ እኔም “እነሆ እኔ እሄዳለሁ፤ እኔን ላከኝ” አልሁ፡፡",
      "9": "እርሱም “እንግዲያውስ ወደዚህ ሕዝብ ሂድና ‘መስማትንስ ትሰማላችሁ፤ ነገር ግን አታስተውሉም፤ ማየትንም ታያላችሁነገር ግን አታደርጉም’ በላቸው” አለኝ፡፡",
      "10": "ቀጥሎም “እንዳያዩ፥ እንዳይሰሙና እንዳያስተውሉ ይህን ሕዝብ ልቡ የደነደነ፥ ጆሮው የተደፈነ፥ ዐይኑም የተጨፈነ እንዲሆን አድርግ፤ እንዲህስ ባይሆን ኖሮ በዐይናቸው ተመልክተው፥ በጆሮአቸው ሰምተው፥ በልባቸው አስተውለው ወደ እኔ በተመለሱና በፈወስኋቸው ነበር” አለኝ፡፡",
      "11": "እኔም “አቤቱ ጌታ ሆይ! ይህ የሚሆነው እስከ መቼ ነው?” ብየ ጠየቅሁ፡፡",
      "12": "እርሱም እንዲህ ሲል መለሰልኝ “ከተሞች እስኪፈርሱ፥ ቤቶችም የሚኖርባቸው አጥተው ወና እስኪሆኑና አገሪቱም የተፈታች ባድማ እስክትሆን ድረስ ነው፤",
      "13": "ሕዝቡን ወደ ሩቅ አገር እሰዳለሁ፤ አገሪቱም ባድማ እንድትሆን አደርጋለሁ፡፡ ከዐሥር ሰዎች መካከል አንድ ሰው በአገሪቱ ላይ ተርፎ ቢገኝ እንኳ እርሱም ይደመሰሳል፤ በተቆረጠ ጊዜ ጉቶው ብቻ እንደሚቀር እንደ ወርካ ዛፍ ይሆናል፤ ነገር ግን ጉቶውን የተቀደሰ ዘር እንዲሆን አደርጋለሁ፡፡”"
    },
    "Chapter 7": {
      "1": "ከዖዝያን ልጅ ከኢዮአታም የተወለደው አካዝ በይሁዳ በነገሠበት ዘመን፥ የሶሪያ ንጉሥ ረጺንና የእስራኤል ንጉሥ የረማልያ ልጅ ፋቁሔ ጦርነት ማስነሣት ፈልገው ወደ ኢየሩሳሌም መጡ፤ ነገር ግን ኢየሩሳሌምን ድል ሊያደርጓት አልቻሉም፡፡",
      "2": "ሶርያ ከእስራኤል መንግሥት ጋር በመተባበር የጦር ቃል ኪዳን መግባትዋን የይሁዳ ንጉሥ በሰማ ጊዜ እርሱና ሕዝቡ ደንግጠው ልባቸው በነፋስ እንደ ተመታ ዛፍ ተናወጠ፡፡",
      "3": "ያህቬህ(יהוה) ም ኢሳያስን እንዲህ አለው፥ “አንተና ልጅህ ሸአር ያሹብ አካዝን ለመገናኘት አብራችሁ ሂዱ፤ እርሱንብ ወደ ልብስ አጣቢዎች ቦታ በሚወስደው መንገድ አጠገብ ባለው የለይኛው ኩሬ ውሃ በሚተላለፍበት ቦይ ጫፍ ታገኙታላችሁ፤",
      "4": "እንዲህም ብለህ ንገረው፥ ‘ጥንቃቄ አድርግ፤ ረጋ በል፤ በሶሪያ ንጉሥ ረጺንና ከንጉሥ ፋቁሔ ቁጣ የተነሣ አትፍራ፤ አትሸበር፤ ምክንያቱም እነዚህ ሁለት ነገሥታት ከእሳት ተርፈው እንደሚጤሱ እንደ ሁለት የእንጨት ጉማጆች ያህል የሚቆጠሩ ናቸው፡፡",
      "5": "በእርግጥ ሶርያውያን ከእስራኤላውያንና ከንጉሣቸው ጋር ግብረ አበር በመሆን ሤራ አድርገዋል፤",
      "6": "ይሁዳን ለመውጋት፥ ሕዝቡንም አስጨንቀው የእነርሱ ደጋፊ በማድረግ የጣብኤልን ልጅ ሊያነግሡባቸው ወስነዋል፡፡’”",
      "7": "ነገር ግን ልዑል ያህቬህ(יהוה) እንዲህ ይላል፥ “ይህ ምክራቸው አይጸናም፤ ከቶ ሊሆን አይችልም፤",
      "8": "ስለምን ቢባል፥ የሶርያ ራስ ደማስቆ ስትሆን፥ የደማስቆም ራስ ረጺን ነው፤ ስለ እስራኤልም የሆነ እንደሆን፥ በስልሳ አምስት ዓመታት ጊዜ ውስጥ ብትንትናቸው ወጥቶ በመንግሥትነት መታወቃቸው ይቀራል፡፡",
      "9": "እንዲሁም የእስራኤል ራስ ሰማርያ ስትሆን፥ የሰማርያም ራስ ንጉሥ ፋቁሔ ነው፡፡ “እንግዲህ ጽኑ እምነት ባይኖራችሁ እናንተም አትጸኑም፡፡”",
      "10": "ያህቬህ(יהוה) በተጨማሪ አካዝን እንዲህ አለው፥",
      "11": "“ከምድር ጥልቀትም ሆነ ከሰማይ ከፍታ አንድ ምልክት እንዲሰጥህ አምላክህን ያህቬህ(יהוה) ን ለምን፡፡”",
      "12": "አካዝ ግን “ምልክት ስጠኝ ብዬ አልጠይቅም፤ ያህቬህ(יהוה) ንም አልፈታተንም” አለ፡፡",
      "13": "ለዚህም ኢሳያስ ሲመልስ እንዲህ አለ፥ “እናንተ የንጉሥ ዳዊት ቤተሰብ ሆይ! ስሙ፤ የሰውን ትዕግሥት ማስጨረሳችሁ አንሶ፥ የያህቬህ(יהוה) ንም ተዕግሥት ማስጨረስ ትፈልጋላችሁን?",
      "14": "እንግዲህ ያህቬህ(יהוה) ራሱ ምልክት ይሰጣችኋል፤ እነሆ ድንግል ትፀንሳለች፤ ወነወድ ልጅም ትወልዳለች፤ ስሙንም ‘ማኑኤል’ ብላ ትጠራዋለች፤",
      "15": "እርሱም ክፉውን ነገር ትቶ መልካሙን ነገር ለመምረጥ የሚያስችል ዕውቀት በሚያገኝበት ጊዜ ማርና ወተት ይመገባል፡፡",
      "16": "ታዲያ ይህ ሕፃን በጎውን ከክፉ ለይቶ ከማወቁ በፊት አንተ ትፈራቸው የነበሩ የእነዚህ የሁለት ነገሥታት ምድሮች ፈራርሰው ባድማ ይሆናሉ፡፡",
      "17": "“እነሆ ያህቬህ(יהוה) እስራኤል ከይሁዳ ከተለየበት ጊዜ ጀምሮ ታይቶ የማይታወቀውን የመከራ ዘመን በአንተና በሕዝብህ፥ በአባትህም ንጉሣዊ ቤተሰብ ላይ ያመጣል፤ ይኸውም የአሦርን ንጉሥ ያመጣብሃል ማለት ነው፡፡",
      "18": "“ያም ዘመን በደረሰ ጊዜ ከዓባይ ወንዝ ዳርቻ ርቀት ግብጻውያን እንደ ዝንብ መንጋ፥ አሦራውያንም ከአገራቸው እንደ ንብ ሠራዊት እየተመሙ ይመጡ ዘንድያህቬህ(יהוה) በፉጨት ጥሪ ምልክት ይሰጣቸዋል፡፡",
      "19": "እነርሱም እየተርመሰመሱ ወጥተው በበርሓው ሸለቆና በአለቱ ዋሻ ውስጥ በእሾኽ ቁጥቋጦና በከብት መሠማሪያ ግጦሽ ላይ ይሰፍራሉ፡፡",
      "20": "“ያም ዘመን በደረሰ ጊዜ ያህቬህ(יהוה) ከኤፋራጥስ ወንዝ ማዶ ያለውን ጠጉር አስተካካይ ይከራያል፤ እርሱም የአሦር ንጉሠ ነገሥት ነው፤ መጥቶም ጢማችሁን፥ የራስ ጠጉራችሁንና በሰውነታችሁ ላይ ያለውን ጠጉር ሁሉ ይላጫል፡፡",
      "21": "“ያም ዘመን በደረሰ ጊዜ አንድ ገበሬ አንዲት ጊደርና ሁለት ፍየሎች እንኳ ለማትረፍ ቢችል፥ ዕድለኛ ነው፤",
      "22": "እነርሱም ከሚሰጡት ብዙ ወተት የሚያስፈልገውን ምግብ ሁሉ ያገኛል፤ ከዚህም የተነሣ በምድሪቱ ላይ የሚተርፉ ጥቂቶቹ ምግባቸው ማርና ወተት ይሆናል፡፡",
      "23": "“ያም ዘመን በደረሰ ጊዜ፥ ግምቱ ሺ ብር የሚሆን አንድ ሺ ምርጥ የወይን ተክል እንዲለማ የተደረገበት ቦታ ሁሉ ኩርንችትና እሾኽ ይበቅልበታል፡፡",
      "24": "አገሪቱ በኩርንችትና በእሾኽ የተሞላች ስለሆነች፥ ሕዝቡ ወደ እርስዋ መግባት የሚችሉት ቀስትና ፍላጻ ይዘው ነው፡፡",
      "25": "ቀድሞ በዶማ ተቆፍረው እህል ይበቅልባቸው የነበሩ ኮረብታዎች ሁሉ ማንም ደፍሮ ሊጥሰው የማይችል ኩርንችትና እሾኽበቅሎባቸው ስለሚገኙ፥ የከብትና የበግ መንጋ መሠማሪያ ብቻ ይሆናሉ፡፡”"
    },
    "Chapter 8": {
      "1": "ያህዌ እንዲህ አለኝ፥ “ታላቅ የጽሑፍ ሰሌዳ ውሰድና ‘ምርኮ ፈጠነ! ብዝበዛም ቸኮለ!’ ብለህ በተላላቅ ፊደሎች ጻፍበት፡፡",
      "2": "ታማኞች የሆኑ ሁለት ሰዎችን፥ ይኸውም ካህኑን ኡሪያንና የይባረክያ ልጅ ዘካርያስ ምስክሮች አድርገህ አስቀምጣቸው፡፡”",
      "3": "ከጥቂት ጊዜ በኋላ ነብዪቷ ሚስቴ ፀነሰች፤ ልጃችንም በተወለደ ጊዜ ያህዌ እንዲህ አለኝ፥ “ስሙን ‘ምርኮ ፈጠነ! ብዝበዛ ቸኮለ!’ ብለህ ጥራው፤",
      "4": "ልጁም ገና ነፍስ ከማወቁና ‘እማማና አባባ’ ከማለቱ በፊት የደማስቆ ሀብትና የሰማርያ ምርኮ በአሦር ንጉሥ ተመዝብሮ ይወሰዳል፡፡”",
      "5": "ያህዌ ዳግመኛ ተናገረኝ፤ እንዲህም አለኝ፥",
      "6": "“በጸጥታ የሚሄደውን የሰሊሆምን ምንጭ ውሃ ትተው በንጉሥ ረጺንና በንጉሥ ፋቁሔ ፊት እየተንቀጠቀጡ መኖርን መርጠዋል፤",
      "7": "ይህ ከሆነ እኔ ያህዌ የአሦርን ንጉሠ ነገሥት አመጣዋለሁ፤ ሠራዊቱም በይሁዳ ላይ አደጋ ይጥላል፤ የእነርሱም አመጣጥ የኤፋራጥስ ወንዝ ሞልቶ ዳርቻውን ሁሉ እንደሚያጥለቀልቅ ይሆናል፡፡",
      "8": "በኀይል እየጎረፈም ወደ ይሁዳ ምድር ይገባል፤ ሁሉን ነገር አጥለቅልቆ ከመሸፈን አልፎሙላቱ እስከ አንገት ይደርሳል፤” ይሁን እንጂ ያህዌ ከእኛ ጋር ነው፤ እርሱም ዶሮ ጫጩቶችዋን በክንፎችዋሰውራ እንደምትጠብቅ ምድሪቱና ይጠብቃል፡፡",
      "9": "እናንተ የአህዛብ መንግሥታት! በአንድነት ተሰብስባችሁ ደንፉ! ነገር ግን መፍራት አለባችሁ፤ በምድር ዳርቻ የምትኖሩ እናንተም አድምጡ! ለጦርነትም ተዘጋጁ፤ ነገር ግን መፍራት ይኖርባችኋል! አዎ! በፍርሃት ለጦርነት ተዘጋጁ፤",
      "10": "የጦር ዕቅድንም አውጡ፤ ነገግ ግን እናንተ እንዳሰባችሁት አይሳካላችሁም፤ የፈለጋችሁትን ያህል ተናገሩ፤ ያህዌ ከእኛ ጋር ስለሆነ ምክራችሁ አይጸናም፡፡",
      "11": "ሕዝቡ በሁደበት መነገድ እንዳልሄድ እግዚአብሄር በብርቱ ኀይል አስጠነቀቀኝ፤ እንዲህም አለኝ፥",
      "12": "“በሚያቅደው ነገር ሁሉ ከዚህ ሕዝብ ጋር አትተባበሩ፤ እነርሱ የሚፈሩትንም ሁሉ አትፍሩ፤",
      "13": "እኔ የሠራዊት ጌታ ያህዌ ቅዱስ እንደሆንሁ አስቡ፤ መፍራት የሚገባችሁም እኔን ብቻ ነው፡፡",
      "14": "እኔ ቅዱስ መቅደስ ነኝ፤ ነገር ግን ለዚህ ሕዝብ የመሰናከያ አለት ነኝ፤ የይሁዳንና የእስራኤልን መንግሥታት የኢየሩሳሌምንም ነዋሪዎች ወጥመድ ነኝ፤",
      "15": "ስለዚህ ብዙዎች ይሰናከላሉ፤ ወድቀውም ይሰባበራሉ፤ በወጥመድ ተይዘውም ይወሰዳሉ፡፡”",
      "16": "እናንተ የእኔ ደቀ መዛሙርት፥ ያህዌ የሰጠኝን ቃል በልባችሁ አትማችሁ በጥንቃቄ ጠብቁ፡፡",
      "17": "ያህዌ ከሕዝቡ ተሰውሮአል፤ ይሁን እንጂ እኔ በእርሱ እተማመናለሁ፤ ተስፋየንም በእርሱ ላይ አደርጋለሁ፡፡",
      "18": "እነሆ እኔና ያህዌ የሰጠኝ ልጆች፥ በጽዮን ተራራ ከሚኖር ከሠራዊት ጌታ ያህዌ ለእስራኤል የተሰጠን ነዋሪ ምልክትና ጉልህ ማስረጃ ነን፡፡",
      "19": "“በሹክሹክታ የሚንተባተቡትን ሟርተኞቸንና የሙታን መናፍስት ጠሪዎችን ጠይቁ” እያሉ የሚሰብኳአችሁ ወገኖች አሉ፤ ታዲያ ስለ ሕያዋን ሙታንን ከመጠየቅ ይልቅ፥ ሕዝቡ አምላኩን መጠየቅ አይገባውምን?",
      "20": "ስለዚህ ለእነርሱ “ያህዌ የሚያዝዛችሁንና የሚያስተምራችሁን ቃል ስሙ፤ የሙታን መናፍስት ጠሪዎች የሚሉአችሁን ግን አትስሙ፤ ምክንያቱም ከእነርሱ የምትሰሙት ነገር ምንም አይጠቅማችሁም” ብላችሁ መልሱላቸው፡፡",
      "21": "ሕዝቡ ተስፋ ቆርጠውና ተርበው በምድሪቱ ላይ ይንከራተታሉ፤ ከመራባቸው የተነሣ ተበሳጭተው ንጉሣቸውንና አምላካቸውን እስከመራገም ይደርሳሉ፤ ወደ ሰማይ አንጋጠው፥",
      "22": "ወደ ምድርም ጎንበስ ብለው ይመለከታሉ፤ ሆኖም ወደ መከራና ወደሚያስጨንቅ ጨለማ ወደ ጭጋግም መወሰዳቸውን ይረዳሉ፡፡"
    },

    "Chapter 9": {
      "1": "ነገር ግን ተጨንቃ ትኖር ለነበረቸው ጸዮን ከእንግዲህ ወዲያ ትካዜ አይገጥማትም፡፡ ወደፊት የሚነሣው የሰላም ንጉሥ በቀድሞ ዘመን የዛብሎንና የንፋታሌም ምድር ተዋርዳ ትኖር ነበር፤ በኋለኛው ዘመን ግን ከሜድትራኒያን ባሕር ምሥራቅ ጀምሮ እስከ ዮርዳኖስ ማዶ ያለው፥ በተለይም አረማውያን ሰፍረውበት የነበረው የገሊላ ምድር ክብርን ይጎናጸፋል፡፡",
      "2": "በጨለማ ይኖር የነበረ ሕዝብ፥ እነሆ ታላቅ ብርሃን አየ፤ በሞት ጥላ አገር ውስጥ ለሚኖሩትም ሁሉ፥ ብርሃን ወጣላቸው፡፡",
      "3": "ያህቬህ(יהוה) ሆይ! ሕዝብህን አበዛህ፤ በደስታም እንዲሞሉ አደረግሃቸው፤ ሰዎች መከር በሚሰበስቡበት፥ ወይም ምርኮ በሚካፈሉበት ጊዜ ደስ እንደሚላቸው፥ ሕዝብህም አንተ ባደረግኸው ነገር ደስ ይላቸዋል፡፡",
      "4": "በቀድሞ ዘመን ምድያማውያንን ድል እንዳደረግህ ሁሉ፥ አሁንም በሕዝብህ ላይ የተጫነውን የአገዛዝ ቀንበርና በትከሻቸው ላይ የተቃጣውን በትር ሰባበርህ፤ ሕዝብህን በማስጨነቅ ይገዛ የነበረውን ድል አደረግህ፡፡",
      "5": "የወራሪ ጦረኞች ጫማና በደም የተለወሰ ልብሳቸው ሁሉ፥ በእሳት ይጋያል፡፡",
      "6": "እነሆ ሕፃን ተወልዶልናል! ወንድ ልጅም ተሰጥቶናል! እርሱም መሪ ይሆናል፤ ስሙም “ድንቅ፥ መካር፥ ኀያል አምላክ፥ የዘላለም አባት፥ የሰላም አለቃ” ይባላል፡፡",
      "7": "ለንጉሣዊ ሥልጣኑ ወሰን የለውም፤ መንግሥቱም ዘላለማዊ ሰላም የሠፈነበት ይሆናል፤ ከአሁን ጀምሮ እስከዘላለም፥ እውነትና ፍትሕ የሰፈነበት መንግሥት በዳዊት ዙፋን ላይ ተመሥርቶ እንዲጸና ያደርገዋል፤ የሠራዊት ጌታ ያህቬህ(יהוה) ይህን ለማድረግ ወስኖአል፡፡",
      "8": "ያህቬህ(יהוה) የያዕቆብ ዝርያዎች በሆኑ በእስራኤል መንግሥት ላይ ፍርድ ለማምጣት ወስኖአል፤",
      "9": "የእስራኤል ሕዝብና በሰማርያ ከተማም የሚኖሩ ሁሉ፥ ይህን ያደረገ ያህቬህ(יהוה) መሆኑን ያውቃሉ፤ አሁን ግን ትዕቢተኞችና እልኸኞች ሆነው እንዲህ ይላሉ፥",
      "10": "“ከጡብ የተሠሩ ግንቦች ፈርሰዋል፤ እኛ ግን እንደገና በጥርብ ድንጋይ እንገነባቸዋለን፤ ከሾላ ግንድ የተሠሩ ምሰሶዎች ተሰብረዋል፤ አኛ ግን በምርጥ ዝግባ እንተካቸዋለን፡፡”",
      "11": "ስለዚህ ያህቬህ(יהוה) አደጋ የሚጥሉባቸውን ጠላቶቻቸውን በእነርሱ ላይ ያነሣሣባቸዋል፡፡",
      "12": "ሶርያውያን ከምስራቅ፥ ፍልስጥኤማውያን ከምዕራብ እስራኤልን ለመዋጥ አፋቸውን ከፍተዋል፤ ይህም ሁሉ ሆኖ፥ የያህቬህ(יהוה) ቁጣ ገና አልተመለሰም፤ እጆቹም ለመቅጣት ገና እንደተዘረጉ ናቸው፡፡",
      "13": "የሠራዊት ጌታ ያህቬህ(יהוה) በቀጣቸው መጠን የእስራኤል ሕዝብ ተጸጽተው ወደ እርሱ አልተመለሱም፤ እርሱንም የሚሹ ሆነው አልተገኙም፡፡",
      "14": "ስለዚህ ያህቬህ(יהוה) በአንድ ቀን የእስራኤልን ሕዝብና መሪዎችን ይቀጣል፤ ራስና ጅራትንም ይቆርጣል፤",
      "15": "ራስ የተባሉት ሽማግሌዎችና የተከበሩ አለቆች ናቸው፤ ጅራት የተባሉትም ሐሰትን የሚያስተምሩ ነቢያት ናቸው፡፡",
      "16": "ይህን ሕዝብ የሚመሩት ሁሉ አሳስተውታል፤ ሕዝቡም ከመንገድ ወጥቶ ባዝኖአል፡፡",
      "17": "ከዚህም የተነሣ እግዚአበሔር ታዳጊ ወጣቶቻቸውን ይቀጣል፤ ባሎቻቸው ለሞቱባቸው ሴቶችና አሳዳጊ ለሌላቸው ለሙት ልጆቻቸው አይራራም፤ ምክንያቱም ሁሉም እያንዳንዱ ከሐዲና ክፉ አድራጊ ሆኖአል፤ ከእያንዳነዱም ሰው አንደበት የሚነገረው ቃል ተንኮል የሞላበት ነው፤ ይህም ሁሉ ሆኖ የያህቬህ(יהוה) ቁጣ ገና አልበረደም፤ እጆቹም ለመቅጣት እንደተዘረጉ ናቸው፡፡",
      "18": "የሕዝቡ ክፋት ኩርንችቱንና እሾኹን እንደሚያቃጥል እሳት ነው፤ እንደ በረሓ እሳት ደኑን በሚያቃጥልበት ጊዜ ጢሱ ተትጎልጉሎ ሲወጣ ቀጥ ብሎ የቆመ ዐምድ ይመስላል፡፡",
      "19": "ምክንያቱም የሠራዊት ጌታ ያህቬህ(יהוה) ተቆጥቶአል፤ የቅጣቱም ፍርድ በአገሪቱ በሞላ እንደ እሳት ይነዳል፤ ሕዝቡም እንደ እሳት ማቀጣጠያ ይሆናል፤ ወንድም እንኳ ወንወድሙን ማዳን አይችልም፡፡",
      "20": "የሀገሪቱ ሕዝብ በየትኛውም ስፍራ ያገኙትን ምግብ ሁሉ ነጥቀው መብላት ይፈልጋሉ፤ ነገር ግነ ረሀባቸውን ማስወገድ አይችሉም፤ የራሳቸውን ልጆች እንኳ እስከመብላት ይደርሳሉ፡፡",
      "21": "ይኸውም ኤፍሬም ምናሴን፥ ምናሴም ኤፍሬምን ይወረዋል፤ ሁለቱም ነገዶች ተባብረው በይሁዳ ላይ ይዘምታሉ፤ ይህም ሁሉ ሆኖ የያህቬህ(יהוה) ቁጣ ገና አልበረደም፤ እጆቹም ለመቅጣት ገና እንደተዘረጉ ናቸው፡፡"
    },
    "Chapter 10": {
      "1": "ሕዝቤን የሚጨቁን ግፍ የሞላበት ሕግ ለምታወጡ ወዮላችሁ!",
      "2": "የድኾች መብት እንዳይከበርና የተበደሉ ፍትሕ እንዳያገኙ የምታደርጉበት ዘዴ ይኸው ነው፤ በዚሁ ዘዴ ባሎቻቸው የሞቱባቸውን ሴቶችና አሳዳጊ የሌላቸውን የሙት ልጆች ንብረት ትወርሳላችሁ፡፡",
      "3": "በዚህ ሁሉ የግፍ ሥራችሁ ያህቬህ(יהוה) እናንተን በሚቀጣበት ጊዜ ምን ታደርጉ ይሆን? በእናንተ ላይ የሚደርሰውን ጥፋት ከሩቅ አገር በሚያመጣበትስ ጊዜስ ምን ይበጃችሁ ይሆን? ዕርዳታስ ለማግኘት የምትሄዱት ወደ ማን ነው? ሀብታችሁንስ የት ትሸሽጉታላችሁ?",
      "4": "በጦርነት ላይ ትሞታላችሁ፤ ታስራችሁም እየተጎተታችሁ ትወሰዳላችሁ፤ ይህም ሁሉ ሆኖ የያህቬህ(יהוה) ቁጣ ገና አልበረደም፤ እጆቹም ለመቅጣት ገና እንደተዘረጉ ናቸው፡፡",
      "5": "ያህቬህ(יהוה) እንዲህ ይላል፥ “እኔን ያስቆጡኝን ሕዝብ ለመቅጣት አሦራዊያንን እንደ በትር አድርጌ እጠቀምባቸዋለሁ፡፡",
      "6": "አምልኮተ አልባ በመሆን እኔን ያስቆጡኝን ለሐዲ ሕዝብ ይቀጡ ዘንድ አሦራዊያንን ልኬአለሁ፤ ሀብታቸውን ዘርፈውና መዝብረው ሕዝቡን እንደ መንገድ ላይ ጭቃ እንዲረግጡ አደርጋለሁ፡፡”",
      "7": "ነገር ግን የአሦር ንጉሠ ነገሥት አደጋ የሚጥልበት የራሱ ዕቅድ አለው፤ የብዙ መንግሥትንም ሕዝብ ለመደምሰስ ወስኖአል፡፡",
      "8": "ስለዚህም እንዲህ እያለ ይደነፋል፥ “የጦር አዛዥዬ ሁሉ እያንዳንዱ ንጉሥ አካል ነው፤",
      "9": "የካልኖን፥ የካርከሚሽን፥ የሐማትንና የአርፋድን ከተሞች ድል አድርጌአለሁ፤ ሰማሪያንና ደማስቆንም በቁጥጥሬ ሥር አድርጌአለሁ፡፡",
      "10": "አሁን ደግሞ በኢየሪሰሌምና በሰማርያ ካሉት ይበልጥ ቁጥራቸው የበዝ ጠዖታትን የሚያመልኩ ሕዝቦችን መንግሥታት ለመቅጣት እጄን ዘርግቼአለሁ፡፡",
      "11": "ሰማርያንና ጠዖቶችዋን ሁሉ ደምስሼአለሁ፤ ይህንኑ በኢየሩሳሌምና እዚያ በሚሰግዱላቸው ምስሎች ላይ እደግመዋለሁ፡፡”",
      "12": "ነገር ግን እግዜአብሔር እንዲህ ይላል፥ “በኢየሩሳሌምና በጽዮን ተራራ የማደርገውን ሁሉ ከፈጸምሁ በኋላ ስለ ትምክሕቱና ስለ ትዕቢቱ ሁሉ ብዛት የአሦርንም ንጉሠ ነገሥት ደግሞ እቀጣለሁ፡፡”",
      "13": "ምክንያቱም የአሦር ንጉሠ ነገሥት በመደንፋት ሲናገር እንዲህ ብሎአል፥ “ይህን ሁሉ ያደረግሁ እኔ ራሴ ነኝ፤ እኔ ብርቱ፥ ዐዋቂና ብልህ ነኝ፤ በመንግሥታት መካከል የነበረውን ወሰን አፈራረስሁ፤ ያካበቱትንም ሀብት ሁሉ ወሰድሁ፤ በእነዚያም አገሮች የሚኖሩትን ሕዝብ ሁሉ እንደ ኮርማ ሆኜ ረገጥሁ፡፡",
      "14": "የዓለም መንግሥታ ሁሉ በእኔ ፊት እንደ ወፍ ጎጆዎች ነበሩ፤ እንቁላል በቀላሉ እንደሚሰበሰብ ዐይነት ሀብታቸውን ሁሉ ሰብስቤ ቀሰድሁባቸው፤ ይህን ባደረግሁበት ጊዜ የወፍ ላባም አልተንቀሳቀሰብኝም፤ የቐፍ ኩምቢም አልጮኸብኝም፡፡”",
      "15": "ያህቬህ(יהוה) ግን እንዲህ ይላል፥ “መጥረቢያ እንጨት ከሚቆርጥበት ከባለቤቱ እበልጣለሁ ማለት ይቻላልን? መጋዝስ እንጨት ከሚመግዝበት ከብለቤቱ ይበልጣልን? የሠው እጅ ካላነሣው በቀር በትር ራሱ ተነሥቶ ሰውን አይመታም፡፡”",
      "16": "የሠራዊት ጌታ ያህቬህ(יהוה) በልተው በወፈሩ እብሩተኞች ላይ የሚያከሳ በሽታን ይልካል፤ በሰውነታቸውም ውስጥ እንደ እሳት የሚነድ ትኩሳት ይሆናል፤",
      "17": "የእስራኤል ብርሃን የሆነ ራ እሳት ይሆንባቸዋል፤ የእስራኤልም ቅዱስ የሆነ ራሱ በአንዲት ቀን ኩርንችቱንና እሾኹን ሳይቀር ሁሉን በልቶ እንደሚጨርስ የእሳት ነበልባል ይሆናል፡፡",
      "18": "ብርቱ ደዌ ሰውን አሰልስሎ እንደሚያጠፋው፥ ጥቅጥቅ ያሉ ደኖችና የእርሻ ቦታዎች ይደመሰሳሉ፡፡",
      "19": "በደን ውስጥ የሚቀሩትም ዛፎች በቁጥር ያነሱ ከመሆናቸው የተነሣ ሕፃን ልጅ እንኳ ሊቆጥራቸው ይችላል፡፡",
      "20": "ከጥፋት የተረፉት የእስራኤል ሕዝብ፥ በማረኩአቸው አጥፊዎቻቸው ላይ ተማምነው የመይኖሩበት ጊዜ ይመጣል፤ በዚህ ፈንታ የእስራኤል ቅዱስ በሆነው በእግዚአብሔር በእውነት ይተማመናሉ፡፡",
      "21": "ከእስራኤል ሕዝብ መካከል ከጥፋት የተረፉት ጥቂቶቹ ወደ ኀያል አምላካቸው ይመለሳሉ፡፡",
      "22": "ምንም እንኳ የእስራኤል ሕዝብ ብዛት እንደ ባሕር አሸዋ የበዛ ቢሆንም፥ ከእነርሱ መካከል የሚድኑት የተረፉት ብቻ ናቸው፤ ለሕዝቡ ጥፋት ተገቢ የሆነ እውነተኛ ፍርድ ተዘጋጅቶአል፡፡",
      "23": "አዎ፥ የሠራዊት ጌታ የሆነ ያህቬህ(יהוה) በሀገሪቱ በሞላ ቁጥር ውሳኔ የሰጠበትን የጥፋት ፍርድ ያመጣል፡፡",
      "24": "የሠራዊት ጌታ የሆነ ያህቬህ(יהוה) በጽን ለሚኖሩ ሕዝቦቹ እንዲህ ይላል፥ “ምንም እንኳ ከዚያ በፊት ግብጻዊያን ጨቁነው እንደገዙአችሁ እነርሱም የቸቆኑአችሁ ቢሆንም አሦራዊያንን አትፍ፡፡",
      "25": "ከጥቂት ጊዜ በኋላ እናነተን መቅጣቴን አቆማለሁ፤ ከዚያን በኋላ እነርሱነ እደመስሳለሁ፡፡",
      "26": "እኔ የሠራዊት ጌታ ያህቬህ(יהוה) ምድያማውያንን በዖሬብ አለት እንደመታኋቸው አሦራውያንም የምቀጣበት ጅራፍ አነሣለሁ፤ ባሕሩን በብት ከፍቼም ግብጻዊያንን እንደቀጣሁ እነርሱንም እቀጣለሁ፡፡",
      "27": "በዚያንም ጊዜ እናንተን ከአሦራዊያን የጭቆና አገዛዝ ነፃ አወጣችኋለሁ፤ከዚያን በኋላ የአገዛዝ ቀንበራቸው ከውፍረታችሁ የተነሣ ይሰበራል እንጂ በእናንተ ጫንቃ ላይ እንደ ተጫነ አይቀርም፡፡”",
      "28": "የጠላት ሠራዊት የዐይን ከተማ ማረከ፤ በሚግሮንም በኩል ሲያልፉ ጓዛቸውን በሚክማስ አኖሩ፤",
      "29": "መተላለፊያውን አልፈው አዳር በጌባዕ ሆነ፤ በራማ ከተማ የሚኖሩ ሁሉ ደነገጡ፤ በንጉሥ ሳኦል ከተማ በጊብዓ የሚኖሩትም ሁሉ ሸሹ፡፡",
      "30": "የጋሊም ሕዝብ ሆይ! እሪ! በሉ፤ የላይሻም ሕዝብ ሆይ! አድምጡ፤ የዐናቶችም መልስ ስጡ፤",
      "31": "የማድሜናህና የጌቢም ሕዝቦች ሕይወታቸውን ለማትረፍ በመሸሽ ላይ ናቸው፡፡",
      "32": "ዛሬ ጠለት በኖብ ከተማ የሚገኝ ሲሆን፥ የኢየሩሳሌም ከተማ በሆነችው በጽዮን ኮረብታ ላይ ለማስፈራራት ክንዱን እየነቀነቀ ነው፡፡",
      "33": "እነሆ የሠራዊት ጌታ ያህቬህ(יהוה) ከዛፍ እንደተቆረጠ ቅርንጫፍ እየሰባበረ ያወርዳቸዋል፤ በእነርሱ መካከል ኩራተኛ የሆነውና እጅግ ከፍ ከፍ ብሎ የታበየው ተቆርጦ ይዋረዳል፡፡",
      "34": "በደን መካከል የሚገኝ ዛፍ በመጥረቢያ ተቆርጦ እንደሚወድቅ፥ ያህቬህ(יהוה) እነርሱንም ይቆራርጣቸዋል፤ ምርጥ የሆኑ የሊባኖስ ዛፎችም ተቆርጠው እንደሚወድቁ፥ እነርሱም በኀያሉ አምላክ ተቆርጠው ይወድቃሉ፡፡"
    },
    "Chapter 11": {
      "1": "የእሴይ (የዳዊት ንጉሣዊ) ዘር ዛፉ እንደቀረ ጉቶ ይሆናል፤ ያም ጉቶ በሚያቆጠቁጥበት ጊዜ አዲስ ቡቃያ እንደሚይወጣ፥ ከዳዊት ዝርያዎች መካከል ቅርንጫፍ (አዲስ ንጉሥ) ይነሣል፡፡",
      "2": "የያህቬህ(יהוה) መንፈስ በእርሱ ላይ ይኖራል፤ የጥበብና የማስተዋል መንፈስ፥ የምክርና የኀይል መንፈስ፥ የዕውቀትና ያህቬህ(יהוה) ን የመፍራት መንፈስ ያርፍበታል፡፡",
      "3": "ያህቬህ(יהוה) ንም በመታዘዝ ደስ ይለዋል፤ በዐይኑም ስለሚያየውና በጆሮው ስለሚሰማው ነገር ሁሉ እንዳገኘ አይፈርድም፡፡",
      "4": "ነገር ግን በትክክል አመዛዝኖ ለድኾች ይፈርዳል፤ ረዳት ለሌላቸውም ወገኖች ተከላካይ በመሆን መብታቸውን ያስከብራል፤ በእርሱ ትእዛዝ ሕዝቦች ሁሉ ይገሠጻሉ፤ ክፉ ሰዎችም ከአፉ በሚወጣው ቃል ይገደላሉ፡፡",
      "5": "ሕዝቡን የሚያስተዳድርበት የወገቡ መታጠቂያ እውነት፥ የጎኑም መቀነት ታማኝነት ይሆናል፡፡",
      "6": "ተኩላና በግ በአንነት ተባብረው በሰላም ይኖራሉ፤ ነብርም ከፍል ግልገሎች ጋር አብሮ ይመሰጋል፤ የከብት እንቦሳና የአንበሳ ግልገል ከሰንጋ ጋር አብረው ይመገባሉ፤ ትንሽ ሕፃንም እየመራ ይጠብቃቸዋል፡፡",
      "7": "ላምና ድብ አብረው ይሰማራሉ፤ ጥጆቻቸውና ግልገሎቻቸውም በሰላም አብረው ይመሰጋሉ፤ አንበሶችም እንደ ከብት ገለባ ይበላሉ፡፡",
      "8": "ትንሽ ሕፃን በመርዘኛ እባብ ጉድጓድ አጠገብ ቢጫወት እንኳ ይሚጎዳው ነገር የለም፡፡",
      "9": "የያህቬህ(יהוה) ቅድስት ኮረብታ በሆነችው በጽዮን፥ ሰውን የሚጎዳ ወይም ክፉ ነገር ከቶ አይገኝም፤ ምክንያቱም ባሕር በውሃ እንደሚሞላ ምድሪቱም ያህቬህ(יהוה) ን በማወቅ የተሞላች ትሆናለች፡፡",
      "10": "ከእሴይ (ከዳዊት) ዘር የሚነሣው አዲስ ንጉሥ ለመንግሥታት ሁሉ ምልክት የሚሆንበት ጊዜ ይመጣል፤ አህዛብ ሁሉ ለእርሱ ክብር ለመስጠት ወደሚነግሥበት ከተማ ይሰበሰባሉ፡፡",
      "11": "በዚያን ጊዜ ያህቬህ(יהוה) እንደገና የኀይል ሥራ ይሠራል፤ ይኸውም በአሦር፥ በግብጽ፥ በጳጥሮስ አገሮች፥ በኢትዮጵያ፥ በዔላም፥ በባቢሎንና በሐማት እንዲሁም በባሕር ጠረፍ አገሮችና በደሴቶች ሁሉ የሚኖሩ ስደተኞች ወገኖቹን ወደ አገራቸው ይመልሳቸዋል፡፡",
      "12": "በዚያን ጊዜ ያህቬህ(יהוה) በመላወ ዓለም ተበታትነው ይኖሩ የነበሩትን የእስራኤልንና የይሁዳን ሕዝብ ከአራቱ ማእዘን ሰብስቦ ያመጣቸው መሆኑን ለአሕዛብ መንግሥታት ሁሉ የሚያሳውቅበትን የሰንደቅ ዓላማ ምልክት ከፍ አድርጎ ያሳያል፡፡",
      "13": "ከዚያን በኋላ የእስራኤል መንግሥት በይሁዳ ላይ ያለውን ምቀኝነት ይተዋል፤ ይሁዳም በእስራኤል ላይ ያለውን ጠላትነትና ጥላቻ ያቆማል፡፡",
      "14": "ሁለቱም ተባብረው በምዕራብ በኩል በፍልስጥኤማዊያን ላይ ይነሣሉ፤ የዐሞንም ሕዝብ ለእነርሱ ታዛዝዎች ይሆናሉ፡፡",
      "15": "ያህቬህ(יהוה) የሱዌዝን ባሕረ ሰላጤ ያደርቃል፤ ሰዎች መሸጋገር እንዲችሉ ሰባት ታናናሽ የውሃ ምንጮችን ብቻ በመተው የኤፍራጥስን ወንዝ ለማድረቅ የሚያቃጥል ነፋስ ያስነሣል፡፡",
      "16": "ያህቬህ(יהוה) የቀድሞ አባቶቻቸው ከግብጽ በወጡ ጊዜ እንዳደረገው ሁሉ አሁንም ከጥፋት የተረፉት የእስራኤል ሕዝብ ከአሦር የሚወጡበትን መንገድ ያዘጋጅላቸዋል፡፡"
    },
    "Chapter 12": {
      "1": "ሰዎች እንዲህ እያሉ የሚዘምሩበት ዘመን ይመጣል፥ “ጌታ ሆይ! ቀድሞ ተቆጥተኸኝ ነበር፤ አሁን ግን ቁጣህን መልሰህ ስላጽናናኸኝ አመሰግንሃለሁ!",
      "2": "ያህቬህ(יהוה) መድኃኒቴ ነው፤ በእርሱ ስለምተማመን የሚያስፈራኝ ነገር የለም፤ ያህቬህ(יהוה) መድኃኒቴ ስለሆነ ኀይልንና ብርታትን ያጎናጽፈኛል፡፡",
      "3": "ከመድኃኒት ምንጭ ቀድተው የሚጠጡት ቀዝቃዛ ውሃ የተጠሙትን እንደሚያስደስት፥ የያህቬህ(יהוה) ም ሕዝብ እርሱ ባዳናቸው ጊዜ ደስ ይላቸዋል፡፡”",
      "4": "ደግሞም ሰዎች እንዲህ እያሉ የሚዘምሩበት ጊዜ ይመጣል፥ “ያህቬህ(יהוה) ን አመስግኑ፤ እንዲረዳችሁም የእርሱን ስም ጥሩ፤ ሥራውን ሁሉ በአሕዛብ መንግሥታት መካከል አብሥሩ፤ ገናናነቱንም ተናገሩ!",
      "5": "ስለ ታላቅ ሥራውም ለያህቬህ(יהוה) ዘምሩ፤ ይህም ታላቅ ሥራው በዓለም ሁሉ እንዲታወቅ ጣሩ፡፡",
      "6": "በጽዮን የምትኖሩ ሁሉ ‘እልል’ በማለት ዘምሩ፤ የእስራኤል ቅዱስ የሆነ ያህቬህ(יהוה) ታላቅ ነው፤ በሕዝቡም መካከል ይኖራል፡፡”"
    },
    "Chapter 13": {
      "1": "የዓሞጽ ልጅ ኢሳይያስ ያህቬህ(יהוה) ገልጦለት ስለባቢሎን የተናገረው የትንቢት ቃል ይህ ነው፤",
      "2": "ምንም ነገር በማይበቅልበት የኮረብታ ጫፍ ላይ የጦርነት ሰንደቅ ዓላማን ትከሉ፤ በበሮችዋ ገብተው ትዕቢተኛይቱን ከተማ ባቢሎንን ይደመስሱ ዘንድ ክንዳችሁን በማንሣት በፉከራና በቀረርቶ ድምፅ ወታደሮችን አበረታቱ፡፡",
      "3": "ያህቬህ(יהוה) የተቆጣቸውን ወገኖች ለመቅጣት የተቀደሰ ጦርነት ያደርጉ ዘንድ ትምክኽተኞችን ወታደሮችን ጠርቶአል፡፡",
      "4": "በተራራዎች ላይ የሚሰማውን ጩኸት አድምጡ፤ ይህም ጩኸት በአንድነት የተሰበሰቡ የብዙ ሕዝብና የአሕዛብ መንግሥታት ሁካት ነው፤ ሁሉን የሚችል ያህቬህ(יהוה) ሠራዊቱን ለጦርነት እያዘጋጀ ነው፤",
      "5": "እነርሱም በምድር ዳርቻ ከሚገኙ ከሩቅ አገሮች የመጡ ናቸው፤ ያህቬህ(יהוה) አገሪቱን በሞላ ለማጥፋት የቁጣ መሣሪያ የሆነ ሠራዊቱን አሰልፎአል፡፡",
      "6": "ሁሉን ቻይ ሆነ ያህቬህ(יהוה) ጥፋትን የሚያመጣበት ቀን ስለተቃረበ “ዋይ! ዋይ! እያላችሁ አልቅሱ፡፡",
      "7": "ከፍርሃት የተነሣ የእንዳንዱ ሰው እጅ ይዝላል፤ የእንዳደነዱም ሰው ልብ የቀልጣል፡፡",
      "8": "የምትወልድ ሴት በምጥ እንደምትሠቃይ እንርሱም በፍርሃት ይሠቃያሉ፤ እርስ በርሳቸው በፍርሃት ይተያያሉ፤ ከባድ ሐፍረትም ይደርስባቸዋል፡፡",
      "9": "እነሆ የያህቬህ(יהוה) ቀን ቀርቦአል፤ ያህቬህ(יהוה) ቁጣና መዓት የሚፈጸምበት ያ ቀን እጅግ አስፈሪ ነው፤ በዚያን ጊዜ በእርስዋ የሚኖረው ኃጢአተኛ ሕዝብ ስለሚደመሰስ፥ ምድሪቱ ባድማ ትሆናለች፡፡",
      "10": "እያንዳንዱ ኮከብና የከዋክብት ክምችት ብርሃን መስጠቱን ያቆማል፤ ፀሐይ ገና ከመውጣትዋ ትጨልማለች፤ ጨረቃም ብርሃንዋን አትሰጥም፡፡",
      "11": "ያህቬህ(יהוה) እንዲህ ይላል፥ በምድር ላይ መቅሰፍትን አመጣለሁ፤ ዐመፀኞችን ሁሉ ስለ ኃጢአትታቸው እቀጣለሁ፤ ትዕቢተኛውን አዋርዳለሁ፤ እልኸኛና ጨካኝ ሆነውን ሁሉ እቀጣለሁ፡፡",
      "12": "ከዚህ ሁሉ ጥፋት የተረፉት፥ ከንጹሕ ወርቅ ይልቅ እንደ ብርቅ ይሆናሉ፡፡",
      "13": "እኔ የሠራዊት ጌታ ያህቬህ(יהוה) ቁጣዬን በምገልጥበት ጊዜ ሰማይን አንቀጠቅጣለሁ፤ ምድርንም ከስፍራዋ እንድትናወጥ አደርጋታለሁ፡፡",
      "14": "“በባቢሎን የሚኖሩ መጻተኞች ከአዳኞች እንደሚሸሽ አጋዘን ወይም ጠባቂ እንደሌለው የበግ መንጋ ተበታትነው ወደየአገራቸው ይሸሻሉ፡፡",
      "15": "የተያዘም ሁሉ በሰይፍ ተመትቶ ይሞታል፡፡",
      "16": "ሕፃናቶቻቸውም በፊታቸው ተጨፍጭፈው ይሞታሉ፤ ቤቶቻቸው ይዘረፋሉ፤ ሚስቶቻቸው ይደፈራሉ፡፡”",
      "17": "ያህቬህ(יהוה) እንዲህ ይላል፥ “ሜዶናውያንን በባቢሎናዊያን ላይ አስነሣለሁ፤ እነርሱ ለብር ደንታ የላቸውም፤ በወርቅም አይደለሉም፡፡",
      "18": "በቀስታቸውና በፍላጻቸው ወጣቶችን ይገድላሉ፤ ሕፃናትን እንኳ አይምሩም፤ ለልጆችም ርኅራኄ የላቸውም፡፡",
      "19": "የባቢሎን መንግሥት ከመንግሥታት ሁሉ እጅግ የተዋበች ናት፤ ለሕዝብዋም መመኪያ ናት፤ ነገር ግን እኔ ያህቬህ(יהוה) ባቢሎንን እንደ ሰዶምና እንደ ገሞራ እገለብጣታለሁ፡፡",
      "20": "ዳግመኛ የሚኖርባትም አይገኝም፤ የበርሓ ዘላኖች የሆኑ ዐረቦችም ድንኳን አይተክሉባትም፤ እረኞችም መንጋ አያሠማሩባትም፡፡",
      "21": "የምድረ በዳ አራዊት መፈንጫ ትሆናለች ጉጉቶችም ጎጆ ይሠሩባታል፤ ሰጎኖች በዚያ ይኖራሉ፤ ፍርስራሽዋንም የበርሓ ፍየሎች ይዛለሉበታል፡፡",
      "22": "በታላላቅ ሕንጻዎችዋና በቤተ መንግሥትዋ ውስጥ የጅቦችና የተኩላዎች ጩኸት ያስተጋባል፤ እነሆ በዚህ ዐይነት ባቢሎን የምትጠፋበት ጊዜ ደርሶአል፡፡”"
    },
    "Chapter 14": {
      "1": "ያህቬህ(יהוה) ለሕዝቡ ለእስራኤል እንደገና ምሕረትን ያደርጋል፤ የራሱ ወገኖችም አድርጎ ይመርጣቸዋል፤ እንደገናም በአገራቸው እንዲኖሩ ይፈቅድላቸዋል፤ መጻተኞችም እንኳ መጥተው ከእነርሱ ጋር አብረው ይኖራሉ፡፡",
      "2": "የብዙ አሕዛብ መንግሥታት የእስራኤል ሕዝብ ያህቬህ(יהוה) ወደሰጣቸው አገር እንዲመለሱ ይረዱአቸዋል፤ የአሕዛብ መንግሥታት እንደባሪያዎች ሆነው የእስራኤልን ሕዝብ ያገለግላሉ፤ ቀድሞ እስራኤልን ማርከው የነበሩ አሁን ደግሞ በእስራኤል እጅ ይማረካሉ፤ ስለዚህም የእስራኤል ሕዝብ ቀድሞ ይጨቁናቸው የነበሩትን ሁሉ የመግዛት ሥልጣን ይኖራቸዋል፡፡",
      "3": "በዚያን ጊዜ ያህቬህ(יהוה) የእስራኤልን ሕዝብ ከጭንቅና ከመከራ በመታደግ፥ ከባርነት አገልግሎታቸውም ነፃ በማውጣት ዕረፍት ይሰጣቸዋል፡፡",
      "4": "እርሱም ይህን ሁሉ ባደረገላቸው ጊዜ በባቢሎን ንጉሥ ላይ እንዲህ እያሉ ያፌዙበታል፤",
      "5": "“እነሆ ጨቋኙ ንጉሥ ወደቀ፤ ከእንግዲህ ወዲህ ማንንም አይጨቁንም፤",
      "6": "ያህቬህ(יהוה) የክፉ ገዥዎችን ኀይልና ሥልጣን አስወግዶአል፤",
      "7": "እነርሱ በቁጣቸው ሕዝቦችን ሲጨቁኑ ኖረዋል፤ የማረኩአቸውንም መንግሥታት ባለማቋረጥ ሲያሳድዱ ነበር፡፡",
      "8": "በመጨረሻ ግን እነሆ ዓለም ሁሉ የሰላም ዕረፍት ያገኛል፤ ሁሉም በደስታ ይዘምራል፡፡",
      "9": "የሊባኖስ ጥድና ዝግባዎች እንኳ ስለወደቀው ንጉሥ ደስታቸውን ይገልጣሉ፤ ምክንያቱም እርሱ ስለተወገደ ከእንግዲህ ወዲህ በእነርሱ ላይ መጥረቢያ የሚያነሣባቸው ሰው አይኖርም፡፡",
      "10": "“የሙታን ዓለም የባቢሎንን ንጉሥ ለመቀበል ተዘጋጅታለች፤ የሙታን መናፍስትም ሁሉ እርሱን ለመቀበል ይንቀሳቀሳሉ፤ በምድር ላይ ኀያላን የነበሩ እጅ ይነሡታል፤ ነገሥታት የነበሩትም ከዙፋናቸው ይነሡለታል፡፡",
      "11": "እንዲህም ይሉታል፥ ‘አንተም ደግሞ እንደኛ ደካማ ሆንህ! ከእኛም እንደ አንዱ ሆንህ!",
      "12": "ቀድሞ ስለክብርህ በመሰንቆ ይዘመርልህ ነበር፤ አህን ግን እነሆ ወደዚህ ወደ ሙታን ዓለም ገብተሃል፤ ስለዚህ አልጋህ ምስጥ፥ ልብስህም የትል መንጋ ሆኖአል፡፡’”",
      "13": "የባቢሎን ንጉሥ ሆይ! አንተ እኮ የምታበራ የንጋት ኮከብ ነበርህ፤ አሁን ግን ከሰማይ እንዴት ወደቅህ? ባለፉት ዘመናት የአሕዛብን መንግሥታት ሁሉ ድል ነሣህ፤ አሁን ግን ወደ መሬት ትቢያ ተጣልህ፡፡",
      "14": "ወደ ሰማይ ለመውጣትና በያህቬህ(יהוה) ከዋክብት ላይ ዙፋንህን ለመዘርጋት ወስነህ ነበር፤ በስተ ሰሜን ዳርቻ አማልክት በሚሰበሰቡበት ተራራ ላይም እነግሣለሁ ብለህ ነበር፡፡",
      "15": "“ከደመናዎችም በላይ ወጥቼ ልክ ሁሉን እንደሚችል አምላክ እሆናለሁ” ብለህ አስበህ ነበር፡፡",
      "16": "ነገር ግን ይህን ሁሉ በማድረግ ፈንታ ወፈ ጥልቁ የሙታን ዓለም ተምዘግዝገህ ወረድህ፡፡",
      "17": "ሙታንም የአንተን ሁኔታ አይተው በመገረም ተመልክተው እንዲህ ይላሉ፥ “ያ ዓለምን ያንቀጠቀጠና መንግሥታትን ያናወጠ ሰው ይህ ነውን?",
      "18": "ከተሞችን ደምስሶ ዓለምን ወደ ምድረ በዳነት የለወጣት ሰው ይህ ነውን? እስረኛ ነፃ እንዳይለቀቁና ወደ ቤታቸው እንዳይገቡ የሚያደርግ እርሱ አልነበረምን?”",
      "19": "የዓለም ነገሥታት ሁሉ እጅግ ውብ ሆኖ በተሠራ መቃብር ቤታቸው ያርፋሉ፡፡",
      "20": "አንተ ግን መቃብር ቤት እንኳ አጥተህ አስከሬንህ የትም ተጥሎ በስብሶአል፤ እርሱም በጦርነት ላይ በሞቱ ወታደሮች ሬሳ ተሸፍኖአል፤ ከእነርሱም ሬሳ ጋር በድንጋያማ ጉድጓድ ውስጥ ተጥሎ ተረግጦአል፡፡",
      "21": "የገዛ ሕዝብህን ፈጅተሃል፤ ስለዚህም አንተ እንደ ሌሎች መንግሥታት መቃብር የማግኘት ዕድል አይኖርህም፤ ከክፉ ቤተሰብህ መካከል የሚተርፍ ዘር አይኖርም፡፡",
      "22": "እንግዲህ የልጆቹ መታረድ አሁኑኑ ይዘጋጅ! የዚህ ንጉሥ ልጆች በቀድሞ አባቶቻቸው ኃጢአት የሞት ፍርድ ይጠብቃቸዋል፤ ከእንግዲህ ወዲህ ከእነርሱ ማንም ምድርን መውረስም ሆነ ከተሞችን መሥራት አይችልም፡፡",
      "23": "የሠራዊት ጌታ ያህቬህ(יהוה) እንዲህ ይላል፥ “በባቢሎን ላይ አደጋ ጥዬ አፈራርሳታለሁ፤ ምንም ነገር አላስቀርላትም፤ ለዘር እንኳ የሚተርፍትውልድ አይኖራትም፤ እኔ ያህቬህ(יהוה) ይህን ተናግሬአለሁ፡፡",
      "24": "ባቢሎንን ረግረግ ስለማደርጋት የጉጉቶች መኖሪያ ትሆናለች፤ ባቢሎንን ሁሉን ነገር ጠራርጎ በሚወስድ ሙሬ እጠርጋታለሁ፤ እኔ የሠራዊት ጌታ ያህቬህ(יהוה) ይህን ተናግሬአለሁ፡፡”",
      "25": "የሠራት ጌታ ያህቬህ(יהוה) እንዲህ ሲል ምሎአል፥ “ያቀድሁት ነገር ሁሉ ተፈጻሚ ይሆናል፤ የወሰንሁትም ነገር ሥራ ላይ ይውላል፡፡",
      "26": "አሦራዊያንን ለእስራኤል በሰጠኋት ምድሬ ላይ እደመስሳቸዋለሁ፤ በተራራወቼም ላይ እረግጣቸዋለሁ፤ ሕዝቤንም ከአሦራዊያን የአገዛዝ ቀንበርና ከነበረባቸውም ከባድ ሸክም ነፃ አወጣቸዋለሁ፡፡",
      "26": "26መላውን ዓለም በሚመለከት ያለኝም ዕቅድ ይህ ነው፤ መንግሥታትን ለመቅጣት ክንዴን ዘርግቻለሁ፡፡",
      "27": "27የሠራዊት ጌታ ያህቬህ(יהוה) ይህን ሁሉ ለማድረግ ወስኖአል፤ ለመቅጣትም ክንዱን ዘርግቶአል፤ ተከላክሎ ሊያቆመው የሚችልስ ማን ነው?",
      "28": "28ንጉሥ አካዝ በሞተበት ዓመት የተነገረው የያህቬህ(יהוה) ቃል ይህ ነው፤",
      "29": "29የፍልስጥኤም ሕዝብ ሆይ! እነሆ የተደበደባችሁበት በትር ተሰበረ፤ ሆኖም ደስ ሊላችሁ አይገባም፤ አንድ እባብ በሞተ ጊዜ ሌላ ከእርሱ የባሰ በቦታው ይተካል፤ ከእባብ እንቁላል በክፍ የሚበር ዘንዶ ይፈለፈላል፤",
      "30": "30ያህቬህ(יהוה) በሕዝቡ መካከል ለሚገኙት ድኾች እረኛ ይሆናል፤ በሰላም እንዲኖሩ ይፈቅድላቸዋል፤ በእናንተ በፍልስጥኤማውያን ላይ ግን እጅግ የሚያስፈራ ረሀብ ያመጣባችኋል፤ ከዚያም ረሀብ ጠተነሣ ከእናንተ መካከል በሕይወት የሚኖር አይገኝም፡፡",
      "31": "31እናንተ የፍልስጥኤማውያን ከተሞች ሁሉ እርዳታ ለማግኘት እሪ በሉ! ጩኹ! ሁላችሁም በፍርሃት ተንቀጥቀጡ፤ ከሰሜን በኩል የአቧራ ጢስ የሞላበት ደመናበመምጣት ላይ ነው፤ እርሱም በውስጡ ፈሪዎች የማይገኙበት ሠራዊት ነው፡፡",
      "32": "32 ከፍልስጥኤም ለሚመጡ መልዕክተኞች የምንሰጠው መልስ ምንድን ነው? ያህቬህ(יהוה) ጽዮንን እንደገና መመሠረቱንና በስቃይ ይኖሩ የነበሩ ሕዝቡ ተጠግተው በሰላም እንዲኖሩ ማድረጉን እንነግራቸዋለን፡፡"
    },

    "Chapter 15": {
      "1": "ስለ ሞአብም የተነገረው ቃል ይህ ነው፤ የዔርና ቂር ከተሞች በአንድ ቀን ሌሊት ተደመሰሱ፥ የሞአብምድር እርጭ አለች፤",
      "2": "የጺቦን ሕዝብ በጣዖት ቤተ መቅደሳቸው ለማልቀስ ወደ ኮረብታ ይወጣሉ፤ የሞአብ ሕዝብ ስለ ነቦና ስለ ሜዳባ ከተሞቻቸው በከባድ ሐዘን ያለቅሳሉ፤ ከሐዘናቸውም የተነሣ ጠጉራቸውንና ጢማቸውን ተላጭተዋል፡፡",
      "3": "በየመንገዱ የሚታዩትም ሰዎች ማቅ የለበሱ ብቻ ናቸው፤ በከተማይቱ አደባባዮችና በሰገነት ላይ የሚገኙ ሰዎች ሁሉ እሪ እያሉ ያለቅሳሉ፡፡",
      "4": "የሐሴቦንና የዔልዓሌ ሕዝቦች ይጮኻሉ፤ የጩኸታቸውም ድምፅ እስከ ያሐጽ ድረስ ይሰማል፥ ወታደሮች ሳይቀሩ ወኔያቸው ከድቶአቸው በፍርሃት ተርበደበዱ፡፡",
      "5": "ስለ ሞአብ ከልቤ አለቅሳለሁ፤ ሕዝቡ ወደ ጾዓርና ወደ ዔግላት ሸሊሺያ ኮበለለ፤ ጥቂቶችም ወደ ሉሒት ጎዳና ወጡ፤ በሚሄዱበትም ጊዜ ያለቅሱ ነበር፤ ሌሎች ደግሞ ድምፃቸውን ከፍ አድርገው እያለቀሱ ወደ ሖሮናይም ለማምለጥ ይሞክራሉ፡፡",
      "6": "የኒምሪም ምንጭ ውሃ ደርቆአል፤ ምንም ልምላሜ ሳይቀር በአጠገብ ያለው ሣር ደርቆአል፡፡",
      "7": "ሕዝቡ የሰበሰቡትን ሀብት እንደያዙ አኻያ የበቀለበትን ሸለቆ ተሸግረው ለማምለጥ ይሞክራሉ፤",
      "8": "በሞአብ ጠረፎች በየሥፍራው ጩኸት ይሰማል፤ ጩኸቱም እስከ ኤግላይምና አስከ ብኤርኤሊምደርሶአል፡፡",
      "9": "በዲቦን ከተማ የሚገኘው ወንዝ ደም ተቀላቅሎበት ቀልቶአል፤ ያህቬህ(יהוה) በዚያ የሚኖሩትን ሕዝቦች ለማጥፋት ያዘጋጀው ሌላ ክፉ ነገር አለ፥ ከሞአብ ሸሽተው የሚያመልጡትንና እዚያ ከሞት የተረፉትን ሁሉ አንበሳ ልኮ ያጠፋቸዋል፡፡"
    },
    "Chapter 16": {
      "1": "የሞአብ ሕዝብ በምድረ በዳ ከምትገኘው ከሴላዕ ከተማ በኢየሩሳሌም ገዥ ለሆነው የበግ ጥቦት ገጸ በረከት አድርገው ይልኩለታል፤",
      "2": "በአርኖን ወንዝ ዳርቻዎች ይጠባበቃሉ፤ ከጎጆአቸውም እንደተባበሩ ወፎች መግቢያ አጥተው ወዲያና ወዲህ ይንከራተታሉ፡፡",
      "3": "የይሁዳንም ሕዝብ እንዲህ ይሉአቸዋል፥ “ምን ማድረግ እንደሚገባን ንገሩን፤ በቀትር ጊዜ የሚያቀዘቅዝ ጥላውን እንደሚጥል ዛፍ ሆናችሁ ጠብቁን፤ እኛም በእናንተ ሥር ተጠልለን ዕረፍት እናግኝ፤ እኛ ደስተኞች ነን፤ ማንም ሊያገኘን በማይችል ቦታ ደብቁን፡፡",
      "4": "በምድራችሁ እንኑር፤ እኛን መደምሰስ የሚፈልጉ ወገኖችንም ተከላከሉልን፡፡” ጭቆናና አጥፊነት ያከትማል፤ አገሪቱንም ያፈራረሱ ሁሉ ይወገዳሉ፡፡",
      "5": "ከዚህ በኋላ ከዳዊት ዘር አንዱ ይነግሣል፤ ሕዝቡንም በታማኝነትና በፍቅር ያስተዳድራል፡፡ ቅን ነገር የሆነውን ሁሉ ለማድረግ ይፈጥናል፤ ፍትሕ መስተካከሉንም ይመለከታል፡፡",
      "6": "የይሁዳ ሕዝብ እንዲህ ይላሉ፥ “የሞአብ ሕዝብ ምን ያህል ኩራተኞች እንደነበሩ ሰምተናል፤ እልኸኞችና ትዕቢተኞች እንደነበሩም እናውቃለን፤ ነገር ግን ትምክህታቸው ሁሉ ከንቱ ነው፡፡”",
      "7": "የሞአብ ሕዝብ እለደረሰባቸው ስቃይና መከራ ያለቅሳሉ፤ በቂርሔሬስ ከተማ ሳሉ ይበሉት የነበረው መልካም ምግብ ትዝ በሚላቸው ጊዜ ያለቅሳሉ፤ ተስፋም ይቆርጣሉ፡፡",
      "8": "የሀሴቦን እርሻዎችና የሲብማ የወይን ተክል ቦታዎች ተደምስሰዋል፤ እነዚህ የወይን ተክል ቦታዎች የአሕዛብ መሪዎችን የሚያሰክር የወይን ጠጅ ለማዘጋጀት የሚያስችሉ ነበሩ፤ ከዚያ በፊት የእነዚያ የወይን ተክሎች ሐረግ እስከ ያዕዜር ከተማ ድረስ የተንሰራፋ ነበር፤ እንዲሁም በስተ ምዕራቅ እስከ ሙት ባሕር ማዶና በስተ ምሥራቅም እስከ በረሃው ይደርስ ነበር፥",
      "9": "ስለ ያዕዜር እንደማለቅስ ስለ ሲብማ የወይን ሐረጎችም አለቅሳለሁ፤ ስለ ሐሴቦንና ስለ ኤልዓሌ እንባየ ይረግፋል፤ ምክንያቱም ሕዝቡ የሚደሰትበት መከር አልተገኘባቸውም፤",
      "10": "እነሆ በፍሬያማው የእርሻ ቦታ አንድ እንኳ ደስተኛ የለም፤ በወይን ቦታዎች የእልልታና የዝማሬ ድምፅ አይሰማም፤ የወይን ጠጅ ለመጥመቅ የወይን ፍሬ የሚረግጥ የለም፤ ያህቬህ(יהוה) የደስታ እልልታን ሁሉ አቁሞአል፡፡",
      "11": "ስለ ሞአብና ስለ ቂርሔሬስ በጥልቅ ሐዘን ቃትታለሁ፡፡",
      "12": "የሞአብ ሕዝቦች የጣዖት ቤተ መቅደሦቻቸውና መስገጃዎቻቸው ወደተሠሩበት ተራራ በመመላለስ ሰውነታቸውን አድክመዋል፤ ነገር ግን ይህ ሁሉ ምንም ውጤት አያስገኝላቸውም፡፡",
      "13": "ያህቬህ(יהוה) ስለ ሞአብ በቅድሚያ የተናገረው ቃል ይህ ነው፤",
      "14": "እነሆ ያህቬህ(יהוה) እንዲህ ይላል፥ “ልክ በሶስት ዓመት ጊዜ ውስጥ የሞአብ ታላቅ ብልጽግና ይወድማል፤ ከብዙ ሕዝብዋም ውስጥ ጥቂቶች ብቻ ይተርፋሉ፤ እነርሱም ደካሞች ይሆናሉ፡፡”"
    },
    "Chapter 17": {
      "1": "ያህቬህ(יהוה) እንዲህ ብሎአል፥ “ደማስቆ ከእንግዲህ ወዲህ ከተማነትዋ ቀርቶ የፍርስራሽ ክምር ትሆናለች፤",
      "2": "የሶርያ ከተሞች ሰው የማይኖርባቸው ባድማዎች ይሆናሉ፤ በጎችና ከብቶች በዚያ ይሰማራሉ፤ የሚያስወጣቸውም አይኖርም፤",
      "3": "እስራኤል ያለ መከላከያ ትቀራለች፤ ደማስቆም ነፃነትዋን ትገፈፋለች፤ ከጥፋት የተረፉት እነዚያ ሶርያውያን እንደ እስራኤል ሕዝብ የተዋረዱ ይሆናሉ፤ እኔ የሠራዊት ጌታ ያህቬህ(יהוה) ይህን ተናግሬአለሁ፡፡”",
      "4": "ያህቬህ(יהוה) እንዲህ ብሎአል፥ “የእስራኤል ታላቅነት የሚያከትምበት ጊዜ ይመጣል፤ ብልጽግናዋም በድኽነት ይተካል፡፡",
      "5": "እሰራኤል እህሉ ታጭዶ፥ መከር ከተሰበሰበ በኋላ ባዶውን እንደሚቀር እርሻ ትሆናለች፤ ከመከር በኋላ የተራቆተ የራፋይምን ሸለቆም ትመስላለች፡፡",
      "6": "ጥቂት ሕዝቦች ይተርፋሉ፤ እስራኤል በጫፉ ላይ ሁለት ወይም ሦስት ፍሬዎች እንዲሁም ከታች በኩል በሚገኝ ቅርንጫፉ ላይ አራት ወይም አምስት ፍሬዎች እንደቀሩበት የወይራ ዛፍ ትሆናለች፤ የእስራኤል አምላክ የሆንኩ እኔ ያህቬህ(יהוה) ይህን ተናግሬአለሁ፡፡”",
      "7": "ያም ቀን ሲደርስ ሕዝቡ ዕርዳታ ለማግኘት የእስራኤል ቅዱስ ወደ ሆነው ወደ ፈጣሪያቸው ወደ ያህቬህ(יהוה) ይመለሳሉ፤",
      "8": "ከዚያን በኋላ በገዛ እጃቸው በሠሩት መሠዊያ መታመናቸው ይቀራል፤ እንዲሁም የእጃቸው ሥራ በሆኑት በአሼራ ምስልና ዕጣን ሊያጥኑባቸው በሠሩአቸው መሠዊያዎች መተማመናቸውን ይተዋሉ፡፡",
      "9": "ያም ቀን ሲደርስ በደንብ የተመሸጉ ከተሞች ሁሉ፥ ሒዋዊያንና አሞራዊያን ከእስራኤል ለመሸሽ ጥለዋቸው በሄዱ ጊዜ የፍርስራሽ ክምር እንደሆኑት ከተሞች፥ ሰው የመይኖርባቸው ባድማዎች ይሆናሉ፡፡",
      "10": "እስራኤል ሆይ! እናንተ እንደጽኑ አለት መከላከያ ሆኖ የተቤዣችሁን ያህቬህ(יהוה) ን ረስታችኋል፤ ስለዚህ ከፍ ያለ ዋጋ ያለው ድንቅና ብርቅ የሆነ ተክል ብትተክሉና",
      "11": "በዚያው በተከላችሁት ቀን አድጎ ቢያብብ እንኳ ከቶ አታመርቱትም፤ በዚህ ፈንታ የምታመርቱት ችግርና የመይፈወስ በሽታ ይሆናል፡፡",
      "12": "ኀያላን መንግሥታት እንደ በሕር ማዕበልና እንደሚሰባበር ታላቅ ሞገድ፥ ድምፅ እያሰሙ በመጠባበቅ ላይ ናቸው፡፡",
      "13": "መንግሥታት እንደ ፈጣን ሞገድ ይገሠግሣሉ፤ ነገር ግን ያህቬህ(יהוה) ይገሥጻቸዋል፤ በተራራ ላይ እንደሚገኝ ትቢያና በዐውሎ ነፋስ እንደሚወሰድ ገለባ ወደ ኋላቸው በማፈግፈግ ይሸሻሉ፡፡",
      "14": "በምሽት ጊዜ ሽብር ይፈጥራሉ፤ በማለዳ ግን ድርሻቸው ይጠፋል፤ አገራችንን የሚመዘብር ሁሉ የሚገጥመው ዕድል ይህ ነው፡፡"
    },
    "Chapter 18": {
      "1": "ከኢትዮጲያ ወንዞች ማዶ የመርከቦች ክንፍ ሲጋጭ ለሚሰማባት አገር ወዮላት!",
      "2": "ከዚያች አገር አምባሳደሮች ከሸንበቆ በተሠራ ጀልባ በዓባይ ወንዝ ላይ እየተንሳፈፉ ይመጣሉ፤ እናንተ ፈጣን የሆናችሁ መልእክተኞች ሂዱ! ቁመታቸው የረዘመና ቆዳቸው የለሰለሰ፥ ኀያላንና ድል አድራጊዎች ወደ ሆኑ፥ በዓለም ሁሉ የመፈራት ግርማ ዳላቸው፥ በወንዞች የተከፋፈለ ምድር ወዳላቸው ሕዝብ ገሥግሣችሁ ድረሱ!",
      "3": "በምድር ይምተኖሩ ሁሉ አድምጡ! በተራራዎች ጫፍ ላይ የተተከለ የሰንደቅ ዓላማ ምልክት ሲውለበለብ አስተውሉ! መለከትም ሲነፉ ስሙ!",
      "4": "ያህቬህ(יהוה) እንዲህ ብሎኛል፥ “በቀትር ጊዜ በጸጥታ እንደምታበራ ፀሐይ፥ በመከርም ወራት በሞቃት ሌሊት እንደሚታይ ጤዛ ከሰማያዊ መኖሪያዬ ጸጥ ባለ መንፈስ ቁልቁል እመለከታለሁ፡፡",
      "5": "የወይን መከር ከመሰብሰቡ በፊት አበቦች ረግፈው፥ የወይን ፍሬ በሚበስልበት ጊዜ፥ የወይን ሐረግ ቅርንጫፎች በስለት ተቆርጠው እንደሚጣሉ፥ ጠላት የዚያችን አገር ሕዝብ ያጠፋል፡፡",
      "6": "የወታደሮቻቸው ሬሳ ለወፎችና ለምድረ በዳ አራዊት ምግብ ይሆናል፤ በበጋ ወፎች፥ በክረምትም አራዊት ይቀራመቱታል፡፡”",
      "7": "የሠራዊት ጌታ ያህቬህ(יהוה) ፥ በዓለም ሁሉ የመፈራት ግርማ ካላቸው፥ ቆዳቸው ለስላሳ፥ ቁመታቸው ረዥም ኀያላንና ብርቱዎች ከሆኑት፥ በወንዞች የተከፋፈለች ምድር ካላቸው ከነዚያ ሕዝብ መባ የሚቀበልበት ጊዜ ይመጣል፤ እነርሱም የሠራዊት ጌታ ወደሚመለክባት ወደ ጽዮን ኮረብታ ይመጣሉ፡፡"
    },
    "Chapter 19": {
      "1": "ስለ ግብጽ የተነገረ የያህቬህ(יהוה) ቃል ይህ ነው፤ ያህቬህ(יהוה) በደመና ሆኖ በፍጥነት ወደ ግብጽ ይመጣል፤ የግብጻዊያን ጣዖታት በፊቱ ይናወጣሉ፤ የግብጽ ሕዝብም በፍርሃት ይርበደበዳሉ፡፡",
      "2": "ያህቬህ(יהוה) እንዲህ ይላል፥ “በግብጽ ምድር የእርስ በርስ ጦርነት እምዲቀሰቀስ አደርጋለሁ ወንወድም በወንድሙ ላይ፥ ጎረቤትም በጎረቤቱ ላይ በጠላትነት እንዲነሣ አደርጋለሁ፤ ከተሞች በከተሞች ላይ፥ ነገሥታት በነገሥታት ላይ በጠላትነት ተነሥተው ይዋጋሉ፡፡",
      "3": "የግብጻዊያን ዕቅድ እንዲበላሽ አደርጋለሁ፤ ወኔአቸውንም አጠፋለሁ፤ በዚህም ጊዜ እንዲረዱአቸው ጣዖቶቻቸውን ይጠይቃሉ፤ ሙታንን ወደሚጠሩ ጠንቋዮቻቸው ሄደው ይማከራሉ፤ ከሙታን መናፍስትም ምክር ይጠይቃሉ፤",
      "4": "ግብጣዊያንን በጭካኔ ለሚገዛቸው ንጉሥ አሳልፌ እሰጣቸዋለሁ፤ የሠራዊት ጌታ የሆንሁ እኔ ያህቬህ(יהוה) ይህን ተናገሬአለሁ፡፡”",
      "5": "በዓባይ ውስጥ ያለው ውሃ ዝቅ ይላል፤ ወንዙም ቀስ በቀስ ይደርቃል፤",
      "6": "የወንዙ ውሃ ቀስ በቀስ እየደረቀ በሄደ መጠን የቦዮች ውሃ የገማ ይሆናል፤ ሸንበቆዎችና ጎሽ መቃዎች ይጠወልጋሉ፤",
      "7": "በዓባይ ወንዝ ዳርቻ የተዘራው እህል ሁሉ ደርቆ በነፋስ ይወሰዳል፡፡",
      "8": "በዓባይ ወንዝ ውስጥ ዓሳ በማጥመድ የሚኖሩ ሁሉ እጅግ በማዘን እየጮኹ ያለቅሳሉ፤ መንጠቆዎቻቸውና መረቦቻቸው ዋጋቢሶች ይሆናሉ፡፡",
      "9": "ቀጭን ሐር የሚሠሩ ሁሉ ተስፋ ይቆርጣሉ፤",
      "10": "ሸማኔዎችና የእጅ ሥራ ዐዋቂዎች ሁሉ ልባቸው በሐዘን የተሰበረ ይሆናል፡፡",
      "11": "የጾዓን ከተማ መሪዎች መኞች ናቸው፤ የግብጽ ጠቢባን ሁሉ የማይጠቅም ምክር ያቀርባሉ፤ “የቀድሞ ምሁራንና ነገሥታት ተተኪዎች ነን” ብለውስ ለንጉሡ ለመንገር እንዴት ይደፍራሉ?",
      "12": "የግብጽ ንጉሥ ሆይ! እነዚያ ብልሆች አማካሪዎችህ የት አሉ? ምናልባት የሠራዊት ጌታ ስለ ግብጽ ያለውን ዕቅድ ሊነግሩህ ይችሉ ይሆናል፡፡",
      "13": "የጾዓንና የሜምፊስ መሪዎች ሞኞች ሆነዋል፤ ቀድሞ ግብጽን ይመራሉ ተብሎ ታስቦ ነበር፤ ነገር ግን አሳሳቱት፡፡",
      "14": "የተዘበራረቀ ምክር እንዲሰጡ ያደረጋቸውም ያህቬህ(יהוה) ነው፤ በመጨረሻም ግብጽ በሁሉ ነገር በመሳሳት የገዛ ትፋቱ አዳልጦት እንደሚጥለው ሰካራም ትንገዳገዳለች፡፡",
      "15": "በግብጽ ባለጸጋም ሆነ ድኻ፥ ዝነኛ የሆነ ወይም ታዋቂነት የሌለው ምንም ዐይነት ዕርዳታ መስጠት አይችልም፡፡",
      "16": "የግብጽ ሕዝብ በፍርሃት እንደ ሴት የሚሆኑበት ጊዜ ይመጣል፤ የሠራዊት ጌታ ያህቬህ(יהוה) እነርሱን ለመቅጣት እጁን መዘርጋቱን በሚያዩበት ጊዜ በፍርሃት ይንቀጠቀጣሉ፤",
      "17": "ይሁዳ ለግብጽ ሕዝብ አስፈሪ ትሆናለች፤ ይህም የሚሆነው የሠራዊት ጌታ ያህቬህ(יהוה) እነርሱን ለመቅጣት መዘጋጀቱን በሚያስታውስበት ጊዜ ሁሉ ነው፡፡",
      "18": "በዚያን ጊዜ ግብጽ ውስጥ በሚገኙ አምስት ከተሞች ዕብራዊያን ቋንቋ ይነገራል፤ በዚያም የሚኖሩ ሕዝቦች በሠራዊት ጌታ በያህቬህ(יהוה) ስም የሚምሉ ይሆናሉ፡፡ ከእነዚህ ከተሞች አንዲቱ “የፀሐይ ከተማ” ተብላ ትጠራለች፡፡",
      "19": "በዚያን ጊዜ በግብጽ ምድር ለያህቬህ(יהוה) መሠዊያ ይሠራል፤ እንዲሁም በግብጽ ጠረፍ ላይ በያህቬህ(יהוה) ስም የሚቆም የድንጋይ ዐምድ ይተከላል፡፡",
      "20": "እነርሱም የሠራዊት ጌታ ያህቬህ(יהוה) በግብጽ ምድር ለመኖሩ ምልክትና ምስክር ይሆናሉ፤ በዚያ የሚኖሩ ሕዝቦች ጭቆና ሲደርስባቸው ያህቬህ(יהוה) እንዲረዳቸው በሚጠይቁበት ጊዜ የሚታደጋቸው አዳኝ ይልክላቸዋል፡፡",
      "21": "ያህቬህ(יהוה) ለግብጽ ሕዝብ ራሱን ይገልጥላቸዋል፤ በዚያን ጊዜ እነርሱም አምላክነቱን አውቀው ይሰግዱለታል፤ መሥዋዕትና መባም ያቀርቡለታል፤ ለያህቬህ(יהוה) ም ስእለት ይሳላሉ፤ ስእለታቸውንም ሁሉ ይፈጽማሉ፡፡",
      "22": "ያህቬህ(יהוה) ግብጻዊያንን ይቀጣል፤ ነገር ግን መልሶ ይፈውሳቸዋል፤ ወደ እርሱ ይመለሳሉ፤ እርሱም ጸሎታቸውን ሰምቶ ይፈውሳቸዋል፡፡",
      "23": "በዚያን ጊዜ በግብጽና በአሦር መካከል አውራ ጎዳና ይከፈታል፤ የእነዚህ ሁለት አገር ሕዝቦች አንዱ ወገን ወደ ሌላ ይተላለፋሉ፤ የሁለቱም ሕዝቦች አምልኮት አንድ ዐይነት ይሆናል፡፡",
      "24": "በዚያን ጊዜ እስራኤል ከግብጽና ከአሦር ጋር ተደምራ ሦስተኛ አገር ትሆናለች፤ እነዚህም ሦስት ሕዝቦች ለመላው ዓለም በረከት ይሆናሉ፡፡",
      "25": "የሠራዊት ጌታ ያህቬህ(יהוה) ም “እናንተ በግብጽ የምትኖሩ ሕዝቤ፥ የፈጠርሁአችሁ አሦራዊያንና የመረጥኋችሁ የእስራኤል ሕዝብ የተባረካችሁ ሁኑ” ይላቸዋል፡፡"
    },

    "Chapter 20": {
      "1": "የአሦር ንጉሥ በሆነው በሣርጎን ተእዛዝ የአሦራውያን ጦር አዛዥ የፍልስጥኤማውያን ከተማ በሆነችው በአሽዶድ ላይ አደጋ ጣለ፤",
      "2": "ይህ ከመሆኑ ሦስት ዓመት ቀደም ብሎ ያህቬህ(יהוה) የዓሞጽን ልጅ ኢሳይያስን “ጫማህንና የማቅ ልብስህን አውልቀህ እርቃንህን በባዶ እግርህ ሂድ” ብሎት ነበር፡፡ ኢሳይያስም ለቃሉ በመታዘዝ እርቃኑን በባዶ እግሩ ይመላለስ ነበር፡፡",
      "3": "አሽዶድም አደጋ በደረሰባት ጊዜ ያህቬህ(יהוה) እንዲህ አለ፥ “አገልጋዬ ኢሳይያስ እርቃኑን በባዶ እግሩ ሦስት ዓመት ሙሉ ሲመላለስ ነበር፤ በግብጽና በኢትዮጵያ ላይ የሚደርስባቸውም ምልክት ይኸው ነው፡፡",
      "4": "የአሦር ንጉሠ ነገሥት ከነዚያ ከሁለት አገሮች የማረካቸውን ሁሉ አስሮ ይወስዳቸዋል፤ ወጣቶችም ሽማግሌዎች በግብጽ ላይ ውርደት በማምጣት ሐፍረተ ሥጋቸውን ተጋልጦ እርቃናቸውን በባዶ እግራቸው ይሄዳሉ፡፡",
      "5": "በኢትዮጵያ የሚተማመኑና በግብጽም የሚመኩ ሁሉ ግራ ተጋብተው ተስፋ ይቆርጣሉ፡፡",
      "6": "በዚያን ጊዜ በፍልስጥኤም ጠረፎች የሚኖሩ ሕዝቦች ‘ከአሦር ንጉሠ ነገሥት እጅ ያድኑናል ብለን የምንተማመንባቸው ሕዝቦች ይህ ሁሉ ውርደት ከደረሰባቸው፥ እኛማ እንዴት ማምለጥ እንችላለን’ ይላሉ፡፡”"
    },
    "Chapter 21": {
      "1": "ይህ ስለ ባቢሎን የተነገረ የያህቬህ(יהוה) ቃል ነው፤ ከበረሓ የሚነሣ ዐውሎ ነፋስ ሁሉን ነገር ጠራርጎ እንደሚያጠፋ፥ አስፈሪ ከሆነች ከአንዲት አገር ከባድ ጥፋት ይመጣል፡፡",
      "2": "አስፈሪ የሆነ ራእይ ተገልጦልኛል፤ ይኸውም አንዱ ሌላውን አሳልፎ ይሰጣል፤ ከዳተኛው የከዳል፤ ዘራፊውም ይዘረፋል፡፡ የዔላም ሠራዊት ሆይ! አደጋ ለመጣል ውጡ! የሜዶን ሠራዊት ሆይ! ከተሞችን ክበቡ፤ ያህቬህ(יהוה) በባቢሎን ምክንያት የደረሰውን ሥቃይ ሁሉ ያስወግዳል፡፡",
      "3": "ስለዚህም በራእይ ያየሁትና የሰማሁት ነገር የምትወልድ ሴት በምጥየመያዘዋን ያህል ወገብ የሚቆርጥ ሕመምና ሽብር አስከተለብኝ፡፡",
      "4": "ራሴን ያዞረኛል፤ ከፍርሃት የተነሣም እንቀጠቀጣለሁ፤ ቀኑ ቶሎ እንዲመሽልኝ ተመኘሁ፤ ነገር ግን ምሽቱ ከሽብር በቀር ያመጣልኝ ነገር የለም፡፡",
      "5": "ባየሁትም ራእይ ግብዣ ተዘጋጅቶ ለእንግዶች መቀመጫ ስጋጃዎች ተነጥፈዋል፤ እነርሱም ገና በመብላትና በመጠጣት ላይ ሳሉ፥ “እናንተ የጦር መኮንኖች! ጋሻችሁን ወልውላችሁ አዘጋጁ” የሚል ድንገተኛ ትእዛዝ ተላለፈላቸው፡፡",
      "6": "ከዚህ በኋላ ያህቬህ(יהוה) እንዲህ አለኝ፥ “ሂድ ሁኔታውን ሁሉ እያጠና የሚያጋልጥልህ ቃፊር አዘጋጅ፡፡",
      "7": "ፈረሰኞች ጥንድ ጥንድ ሆነው ሲጋልቡ፥ የአህያና የግመል ጋላቢዎችንም ቢያይ በጥንቃቄ ይመልከታቸው፡፡”",
      "8": "ዘብ ጠባቂው “ጌታዬ ሆይ! እኔ በማማዬ ላይ ሆኜ ሌት ከቀን በመጠበቅ ላይ ነኝ” ይላል፡፡",
      "9": "ጥንድ ጥንድ ሆነው በፈረስ የተቀመጡ ሰዎች እነሆ በድንገት ይመጣሉ፤ ዘብ ጠባቂውም “እነሆ ባሎን ወደቀች! የሚሰግዷቸውም ጣዖታት ሁሉ ተሰባረው ወደቁ” የሚል ዜና ያስተላልፋል፡፡",
      "10": "ሕዝቤ እስራኤል ሆይ! ስንዴ በአውድማ ላይ እንደሚወቃ እናንተም ተወቅታችሁ ነበር፤ አሁን ግን የሠራዊት ጌታ ከሆነው ከእስራኤል አምላክ የሰማሁትን የምሥራች ቃል ገለጥሁላችሁ፡፡",
      "11": "ስለ ኤዶም ተነገረ ቃል ይህ ነው፤ አንድ ሰው ከኤዶም በኩል ሆኖ “ዘብ ጠባቂ ሆይ! ሌሊቱ መቼ ይነጋ ይሆን? ሌሊቱ ሊነጋ ምን ያህል ጊዜ እንደቀረው ንገረኝ” ይላል፡፡",
      "12": "እኔም “በእርግጥ የሌሊቱ ንጋት አየተቃረበ ነው፤ ነገር ግን ሌሊቱ ተመልሶ ይመጣል፤ እንደገና ጠይቃችሁ ለመረዳት ብትፈልጉ ተመልሳችሁ ኑና ጠይቁ” ብዬ እመልሳለሁ፡፡",
      "13": "ስለ ዐረብ አገር የተነገረውም ቃል ይህ ነው፤ ከጭነት ግመሎቻቸው ጋር በዐረብ በረሓ የምትሰፍሩ እናንተ የደዳን ሕዝብ ሆይ!",
      "14": "ተጠምተው ወደ እናንተ ለሚመጡት ሁሉ ውሃ ስጡአቸው፤ እናንተም የቴማ ሕዝብ ሆይ! ለስደተኞች ምግብ አቅርቡላቸው፡፡",
      "15": "ሕዝቡ ሁሉ ከሚገደሉበት ሰይፍ፥ ከተደገነባቸው ቀስትና ከጦርነት አደጋ ሁሉ ለማምለጥ በመሸሽ ላይ ናቸው፡፡",
      "16": "ከዚህም በኋላ ያህቬህ(יהוה) እንዲህ አለኝ፥ “ልክ በአንድ ዓመት ጊዜ ውስጥ የቄዳር ነገዶች ታላቅነት ይወገዳል፤",
      "17": "በእርግጥ ቀስተኞች በቄዳር የታወቁ ጀግኖች ናቸው፤ ነገር ግን ከእነርሱ ጥቂት ብቻ ይተርፋሉ፤ የእስራኤል አምላክ የሆንሁ እኔ ያህቬህ(יהוה) ይህን ተናግሬአለሁ፡፡”"
    },
    "Chapter 22": {
      "1": "“የራእይ ሸለቆ” ተብሎ ስለሚጠራው ቦታ የተነገረ ቃል ይህ ነው፤ የከተማይቱ ሰዎች በየቤቱ ሰገነት ላይ በዓል የሚያደርጉት ስለምንድን ነው?",
      "2": "ከተማይቱ በአጠቃላይ ሽብር፥ ጫጫታና ድንጋጤ የሞላባት ሆናለች፡፡ በጦር ሜዳ የወደቁት ሰዎች የሞቱት በውጊያ አይደለም፤",
      "3": "መሪዎችሽ በሙሉ አንዲት ፍላጻ ሳይወረውሩ በሽሽት ላይ እንዳሉ ተማረኩ፡፡",
      "4": "ስለ ሞቱት ሕዝቦቼ በመረረ ሁኔታ አለቅስላቸው ዘንድ ተውኝ፤ አታጽናኑኝ፡፡",
      "5": "ይህ በራእይ ሸለቆ የጭንቅ፥ የመሸነፍና የሁከት ጊዜ ነው፤ ይህ ሁሉ በእኛ ላይ እንዲፈጸም የፈቀደው የሠራዊት ጌታ የሆነ ያህቬህ(יהוה) ነው፤ የከተማችን ቅጽሮች ፈራርሰው ወድቀዋል፤ ዕርዳታ ለማግኘት የሚደረገውም ጩኸት እስከ ተራራዎች በማስተጋባት ላይ ነው፡፡",
      "6": "የዔላም አገር ወታደሮች በፈረስ ተቀምጠው ቀስትና ፍላጻ አንግበው መጡ፤ የቂር ወታደሮች ጋሻቸውን አዘጋጅተዋል፡፡",
      "7": "የይሁዳ ለምለም ሸለቆዎች በሠረገሎች የተሞሉ ሆነዋል፡፡ በፈረስ የተቀመጡ ወታደሮች በኢየሩሳሌም ቅጽር በር ፊት ለፊት ቆመዋል፡፡",
      "8": "የይሁዳ መከላከያ ምሽጎች ሁሉ ተደምስሰዋል፡፡ ይህም በሆነበት ጊዜ በጦር መሣሪያ ግምጃ ቤት የነበረውን መሣሪያ ሁሉ አወጣችሁ፤",
      "9": "ከኢየሩሳሌም ቅጽሮች ጥገና የሚያስፈልጋቸውን ቦታዎች ተመለከታችሁ፤",
      "10": "በኢየሩሳሌም ያሉትን ቤቶች ሁሉ እየተዘዋወራችሁ በመጎብኘት መረመራችሁ፤ የከተማይቱን ቅጽሮች የምታድሱበት ደንጋይ ለማግኘት ፈልጋችሁ ጠቂት ቤቶችን አፈረሳችሁ፤ ውሃም በታችኛው ኩሬ ማከማቸት ትችሉ ዘንድ፥",
      "11": "ከጥንቱ ኩሬ የሚወርደውን ውሃ ለመመለስ በከተማይቱ ውስጥ ግድብ ሠራችሁ፤ ነገር ግን ይህን ሁሉ በመጀመሪያ ዐቅዶ ያደረገው ያህቬህ(יהוה) መሆኑ ትዝ አላላችሁም፡፡",
      "12": "በዚያን ጊዜ የሠራዊት ጌታ የሆነ ያህቬህ(יהוה) ጠጉራችሁን ተላጭታችሁ፥ ማቅም ለብሳችሁ እንድታዝኑና እንድታለቅሱ ጠርቶአችሁ ነበር፤",
      "13": "እናነተ ግን ጥሪውን በመቀበል ፈንታ በዘበት በዓል አደረጋችሁ፤ የምትበሉትንም በግና ከብት ዐረዳችሁ፤ ወይን ጠጅም ጠጥታችሁ “ነገ እንሞተ ይሆናልና ዛሬ እንብላ እንጠጣ” አላችሁ፡፡",
      "14": "የሠራዊት ጌታ የሆነ ያህቬህ(יהוה) እንዲህ ብሎ ነግሮኛል፥ “በሕይወት እስካሉ ድረስ ይህ ክፉ በደል አይሠረይላቸውም፤ የሠራዊት ጌታ የሆንሁ እኔ ያህቬህ(יהוה) ይህን ተናግሬአለሁ፡፡”",
      "15": "የሠራዊት ጌታ የሆነ ያህቬህ(יהוה) በንጉሡ ቤተ መንግሥት እልፍኝ አስከልካይ ሆኖ ወደ ተሾመው ወደ ሼብና ሄደህ እንዲህ በለው አለኝ፥",
      "16": "“አንተ ራስህን እንደ ማን አድርገህ ትቆጥራለህ? በኮረብታ ሥር ከሚገኘው አለት የተወቀረ የድንጋይ መቃብር ለራስህ ታሠራ ዘንድ ምን መብት አለህ?",
      "17": "‘እኔ ታዋቂ ሰው ነኝ’ ትል ይሆናል፤ ነገር ግን ያህቬህ(יהוה) አንሥቶ ይወረውርሃል፡፡",
      "18": "እርሱም እንደ ኳስ አንሥቶ በመለጋት ወደ ሰፊ አገር ይሰድድሃል፤ እዚያም በምትመካባቸው ሠረገላዎችህ አጠገብ ትሞታለህ፤ ለጌታህም ቤት አሳፋሪ ሆነህ ትገኛለህ፡፡",
      "19": "ያህቬህ(יהוה) አንተን ከሥራህ በማባረር ካለህበት ማዕርግ ዝቅ አድርጎ ያዋርድሃል፡፡”",
      "20": "ያህቬህ(יהוה) ሼብናን እንዲህ አለው፥ “ይህም ሁሉ ነገር በሚፈጸምበት ጊዜ አገልጋዬን የሕልቂያን ልጅ ኤልያቂምን አስጠራዋለሁ፤",
      "21": "የአንተ የነበረውን የማዕርግ ልብስ አለብሰዋለሁ፤ መታጠቂያህንም እሰጠዋለሁ፤ የአንተ የነበረውንም ሥልጣን ሁሉ ለእርሱ አስረክባለሁ፤ እርሱ በይሁዳና በኢየሩሳሌም ለሚኖሩ ሕዝቦች እንደ አባት ይሆናል፡፡",
      "22": "የዳዊት ዘር በሆነው በንጉሡ ሥር ባለ ሙሉ ሥልጣን አደርጋለሁ፤ የሥልጣኑም ምልክት የሚሆን የቁልፍ መክፈቻ እሰጠዋለሁ፤ እርሱ የሚከፍተውን መዝጋት፥ የሚዘጋውንም መክፈት የሚችል አይኖርም፡፡",
      "23": "እኔ እርሱን ኩላብ ተብሎ እንደሚጠራ እንደ ጠንካራ የዕቃ መስቀያ አደርገዋለሁ፤ ለቤተሰቡ ሁሉ የክብር መገኛ ይሆናል፡፡",
      "24": "“ነገር ግን ቤተ ዘመዶቹና የሩቅ ዝርያዎቹ የሆኑ ሁሉ እንደ ከባድ ሸክም ይሆኑበታል፤ ከሲኒ አንሥቶ እስከ እንስራ ያሉት የቤት ዕቃዎች ሁሉ በኩላብ ላይ እንደሚሰቀሉ እነርሱም በእርሱ ላይ የሚንጠለጠሉ ይሆናሉ፡፡",
      "25": "ይህ ሁሉ ነገር በሚፈጸምበት ጊዜ ግን ጠንካራው የዕቃ መስቀያ ኩላብ ተነቅሎ የወድቃል፤ በኩላቡም ላይ ተሰቅሎ የነበረው ዕቃ ሁሉ ተሰባብሮ ይወድቃል፡፡” ይህን የተናገረ ያህቬህ(יהוה)  ነው፡፡"
    },
    "Chapter 23": {
      "1": "ስለ ጢሮስ የተነገረው የትንቢት ቃል ይህ ነው፥ እናንተ በውቂያኖስ ባሕር የምትንሳፈፉ መርከበኞች በዋይታ አልቅሱ! ምክንያቱም የምታርፉበት የጢሮስ ወደብ ተደምስሶአል፤ ቤቶቹና የመርከብ መቆሚያዎቹ ሁሉ ፈራርሰዋል፤ መርከቦቻችሁ ከቆጵሮስ በሚመለሱበት ጊዜ የሚጠብቃችሁ ወሬ ይህ ነው፡፡",
      "2": "እናንተም መልእክተኞቻችሁ ብሕሩን የሚሻገሩ፥ በባሕር ጠረፍ የምትኖሩ የሲዶና ነጋዴዎች፥ በሐዘን ጸጥ በሉ!",
      "3": "በግብጽ የሚገኘውን እህል ለመግዛትና ለመሸጥ እንዲሁም ከሌሎች መንግሥታት ጋር ለመነገድ ወደ ባሕር ማዶ ሰዎችን ልካችሁ ነበር፡፡",
      "4": "የሲዶና ከተማ ሆይ! ማፈር ይገባሻል! ባሕርና የውቅያኖስ ጥልቀቶች ሁሉ “ልጆች ከቶ አልወለድሁም፤ ወንዶችንም ሆነ ሴቶችን ልጆች ከቶ አላሳደግሁም” እያሉ ከድተውሻል፡፡",
      "5": "ጢሮስ መደምሰስዋን በሰሙ ጊዜ ግብጻውያን ሳይቀሩ በድንጋጤ ይታወካሉ፡፡",
      "6": "እናንተ በባሕር ጠረፍ የምትኖሩ ሕዝብ ሆይ! በዋይታ አልቅሱ፤ ወደ እስፔንም ለማምለጥ ሞክሩ፡፡",
      "7": "በጥንት ዘመናት የተመሠረተቸው ደስተኛይቱ የጢሮስ ከተማ እንዲህ ሆና ቀረችን? ቅኝ ግዛቶችን ለመመሥረት የሚፈልጉ ሰዎችን ወደ ባሕር ማዶ ታሻግር የነበረችው ከተማ ይህች መሆንዋ ነውን?",
      "8": "ይህ ሁሉ በጢሮስ ላይ እንዲደርስ ያቀደ ማን ነው? ይህች ስፍራ እኮ የመናገሻ ከተማ ነበረች፤ መሳፍንት ነጋዴዎችም በምድር ላይ እጅግ የተከበሩ ነበሩ፡፡",
      "9": "ይህንማ ያቀደው የሠራዊት ጌታ ያህቬህ(יהוה) ነው፤ እርሱም ይህን ያቀደው ባደረጉት ነገር መታበያቸውን እንድተዉ ለማድረግና የተከበሩትንም ሰዎች ለማዋረድ ብሎ ነው፡፡",
      "10": "በእስፔን ቀኝ ተገዢዎች ሆናችሁ የምትኖሩ ሁሉ ከእንግዲህ ወዲህ እናንተን የሚገታ ኀይል ስለሌለ ዓባይ በሜዳ ላይ እንደሚጎርፍ እናንተም ሄዳችሁ ምድሪቱን አጥለቅልቁአት፡፡",
      "11": "ያህቬህ(יהוה) በባሕር ላይ እጁን ዘርግቶ መንግሥታትን ገለባብጦአል፤ የጢሮስ የንግድ መነኸሪያዎችና ምሽጎችም እንዲፈራርሱ አዝዞአል፡፡",
      "12": "“አንቺ የሲዶን ከተማ ሆይ! የደስታሽ ዘመን አክትሞአል፤ ሕዝብሽ ተጨቁነዋል፤ ወደ ቆጵሮስ ሸሽተው ቢያመልጡ እንኳ እዚያ በሰላም አይኖሩም” ብሎአል፡፡",
      "13": "እነሆ የባቢሎናውያን ምድር ተመልከቱ! ሕዝቡ ዋጋቢስ ሆኖ ቀርቶአል፤ አሦራውያን ምድሪቱን የአራዊት መፈንጭያ አድርገዋታል፤ ምሽጎችዋንም ሰባብረው፥ ምድሪቱን የፍርስራሽ ክምር በማድረግ የራሳቸውን ምሽግ አቁመውባታል፡፡",
      "14": "እናንተ በውቅያኖስ ላይ የምትንሳፈፉ መርከበኞች የምትኮሩባት ከተማ ስለተደመሰሰች በዋይታ አልቅሱ፡፡",
      "15": "ጢሮስ ሰባ ዓመት ያህል ተረስታ የምትኖርበት ጊዜ ይመጣል፤ ይህም የአንድ ንጉሥ ዕድሜ ነው፤ እነዚያ አመታት ካለፉ በኋላ ጢሮስ እንደ ጋለሞታ ሴት እንዲህ ተብሎ ቅኔ የሚነገርባት ትሆናለች፦",
      "16": "አንቺ የተረሳሽ ጋለሞታ በገናሽን እየደረደርሽ በከተማ ውስጥ ዙሪ፤ እንዲያስታውሱሽ ጣዕመ ዜማ አሰሚ፤ ብዙ መዝሙሮችንም ዘምሪ፡፡",
      "17": "ሰባው ዓመት ካለፉ በኋላ ያህቬህ(יהוה) ጢሮስ ወደ ቀድሞ የንግድ ሥራዋ እንድትመለስ ይፈቅድላታል፤ ለዓለም መንግሥታትም ራስዋን ማከራየት ትጀምራለች፡፡",
      "18": "በንግድ የምታገኘውም ገንዘብ ሁሉ ለያህቬህ(יהוה) አገልጋዮች የተለየ ይሆናል፤ ለራስዋ ተቀማጭ ሳታደርግ የያህቬህ(יהוה) አገልጋዮች በሚያስፈልጋቸው ምግብና በጥሩ ልብስ ያውሉታል፡፡"
    },
    "Chapter 24": {
      "1": "እነሆ ያህቬህ(יהוה) ምድሪቱን አፈራርሶ ባድማ ያደርጋታል፤ የዚያችንም ምድር ገጽታ ለዋውጦ ሕዝቦችዋን ይበትናል፤",
      "2": "የሰው ሁሉ ዕድል አንድ ዐይነት ይሆናል፤ ካህናትና ሕዝቡ፥ ቸገልጋዮችና አሳዳሪዎቻቸው፥ ገዢዎችና ሺያጭዎች፥ አበዳሪዎችና ተበዳሪዎች፥ ሀብታሞችና ድኾች በአንድነት ይጠፋሉ፡፡",
      "3": "ምድሪቱ ተበዝብዛ ባዶዋን ትቀራለች፤ ይህ ሁሉ ያህቬህ(יהוה) የተናገረው ቃል ስለሆነ ይፈጸማል፡፡",
      "4": "ምድሪቱ እጅግ ደርቃ ትረግፋለች፤ ዓለም በሙሉ ይዝላል፤ የምድር ታላላቅ ሰዎች ይዝላሉ፤",
      "5": "የያህቬህ(יהוה) ን ሕግ በመጣስ፥ ትእዛዙንም በመተላለፍና በማፍረስ ሰዎች ምድርን አርክሰዋል፡፡",
      "6": "ስለዚህም ያህቬህ(יהוה) ምድርንና በእርስዋ የሚኖሩትንም በበደላቸው ምክንያት የሚያጠፋ ርግማን ይልካል፤ እጅግ ጥቂት ሰዎች ብቻ በምድር ላይ ይቀራሉ፡፡",
      "7": "የወይን ተክሎች ደርቀዋል፤ የወይን ጠጅም ተወዶአል፤ በዚህ ምክንያት ከዚህ በፊት ይደሰት የነበረ ሁሉ አሁን ሐዘንተኛ ሆኖአል፤",
      "8": "የሚያስደሰት የመሰንቆ ሙዚቃና የአታሞ ድምፅ መሰማቱ ቀርቶአል፡፡",
      "9": "የወይን ጠጅ እየጠጡ በመዝፈን መደሰት አይኖርም፤ የወይን ጠጅ መራራ ስለሚሆን የሚደሰትበት አይኖርም፡፡",
      "10": "በከተማይቱ ውስጥ ሁከት ስለሚበዛ ሰዎች ሁሉ ራሳቸውን ለማዳን ቤቶቻቸውን ዘግተው ይቀመጣሉ፡፡",
      "11": "ዳግመኛ የወይን ጠጅ ስለማይገኝ ሰዎች በየአደባባዩ ይጮኻሉ፤ ደስታ ለዘላለም ጠፍቶአል፤ ሐሴትም በምድር ላይ አይገኝም፤",
      "12": "ከተመይቱ የፍርስራሽ ክምር ሆናለች፤ በሮችዋም ተሰባብረው ወድቀዋል፡፡",
      "13": "በዓለም መንግሥታት ሁሉ ላይ የሚደርሰው ሁኔታ ይህ ነው፤ የወይራ ፍሬ ከዛፍ ሁሉ ላይ ተለቅሞ፥ የወይንም ዘለላ ከተሰበሰበ በኋላ እንደሚታይ የመከር መጨረሻ ይሆናል፡፡",
      "14": "ከጥፋት የተረፉት በደስታ እልል ይላሉ፤ በስተ ምዕራብ ያሉትም ሁሉ የያህቬህ(יהוה) ን ታላቅነት ይናገራሉ፡፡",
      "15": "በስተ ምሥራቅም ያሉት ያመሰግኑታል፤ በባሕር አጠገብ የሚኖሩ ሕዝቦችም የእስራኤል አምላክ ለሆነው ለያህቬህ(יהוה) ክብርን ይሰጣሉ፡፡",
      "16": "“ጻድቅ ለሆነው ለእርሱ ክብር ይሁን” የሚል መዝሙር ከዓለም ዳርቻ ይሰማል፡፡ እኔ ግን እጅግ በመክሳት ስለመነመንሁ ወዮልኝ! ከዳተኞች በከዳተኝነታቸው ጸንተዋል፤ ከዳተኛነታቸውመ እየባሰ ሄዶአል፡፡",
      "17": "ሁላችሁም አድምጡኝ ሽብር፥ ጉድጓድና ወጥመድ ይጠብቃችኋላ፡፡",
      "18": "ከአሸባሪ ድምፅ የሚሸሽ በተቆፈረ ጉድጓድ ውስጥ ይወድቃል፤ ከጉድጓድ ዘሎ ለማምለጥ የሚሞክርመም በወጥመድ ይያዛል፤ ከሰማይ ብርቱ ዝናም ይዘንማል፤ የምድር መሠረቶችም ይናወጣሉ፡፡",
      "19": "ምድር በመሰነጣጠቅ ተሰባብራ ትከፋፈላለች፡፡",
      "20": "ምድር ራስዋ እንደ ሰከረ ሰው ትንገዳገዳለች፤ በዐውሎ ነፋስ እንደተገፋ ጎጆም ትናወጣለች፤ ይህችን ዓለም የኃጢአትዋ ሸክም ስለሚጫናት ትወድቃለች፤ መነሣትም አትችልም፡፡",
      "21": "ያህቬህ(יהוה) በዚያን ዘመን የሰማይ ኀያላትን የምድር ገዢዎችን የሚቀጣበት ጊዜ ይመጣል፡፡",
      "22": "ያህቬህ(יהוה) ነገሥታትን በአንድነት ሰብስቦ በጉድጓድ ውስጥ በግዞት እንዲኖሩ ያደርጋል፤ እስከሚቀጡበትም ጊዜ ድረስ በወህኒ ቤት ተዘግቶባቸው ይቆያሉ፡፡",
      "23": "የሠራዊት ጌታ ያህቬህ(יהוה) ስለሚነግሥ ጨረቃ ትጨልማለች፥ ፀሐይም ብርሃንዋን አትሰጥም፤ እርሱ በኢየሩሳሌም ከጽዮን ተራራ ያስተዳድራል፤ የሕዝቡ መሪዎች ሁሉ ክብሩን ያያሉ፡፡"
    },
    "Chapter 25": {
      "1": "ያህቬህ(יהוה) ሆይ! አንተ አምላኬ ነህ፤ ከፍ ከፍ አደርግሃለሁ፤ ስምህንም አመሰግናለሁ፤ አንተ እጅግ አስደናቂ የሆኑ ነገሮችን አድርገሃል፤ ከጥንት ጀምሮ ያቀድከውን ሁሉ፤ ፍጹምነት ባለው አስተማማኝ ሁኔታ አከናውነሃል፡፡",
      "2": "ከተሞች ፈርሰው ባድማ እንዲሆኑ አድርገሃል፤ ምሽጎቻቸውንም አፈራርሰሃል፤ ጠላቶቻችን የሠሩአቸው ቤተ መንግሥቶች እንዳልነበሩ ሆነዋል፤ እስከ ዘላለምም እንደገና አይሠሩም፡፡",
      "3": "የታላላቅ መንግሥታት ሕዝቦች ያከብሩሃል፤ በጨካኞች መንግሥታት ከተሞች የሚኖሩ ሁሉ ይፈሩሃል፡፡",
      "4": "ድኾችና መጻተኞች ሸሽተው ወደ አንተ መጥተዋል፤ በችግራቸውም ጊዜ መጠጊያ ሆነህላቸዋል፤ ከዐውሎ ነፋስ የሚድኑበት ተገንና ከፀሐይ ቃጠሎ የሚጠለሉበት ጥላ ሰጠሃቸው፤ ምክንያቱም የጨካኞች ዓመታት የክረምት ወጀብ ግድግዳን እንደሚገፋ ነው፡፡",
      "5": "እነርሱ በደረቅ ምድር እንዳለ ቃጠሎ ሕዝብን ይጎዳሉ፤ ያህቬህ(יהוה) ሆይ! አንተ ግን ባዕዳን ጠላቶቻችንን ዝም አሰኘሃቸው፤ የደመና ጥላ ቃጠሎን እንደሚያበርድ፥ የጨካኞችን ድምጽ ጸጥ አድርገሃል፡፡",
      "6": "የሠራዊት ጌታ ያህቬህ(יהוה) በዚህች በጽዮን ተራራ ለዓለም መንግሥታት ሁሉ ታላቅ ግብዣ ያዘጋጃል፤ የመልካም ምግብና የጥሩ ምርጥ ወይን ጠጅ ግብዣ ይሆናል፡፡",
      "7": "በዚህ ቦታ ሆኖ በዓለም መንግሥታት ሁሉ ላይ ያንዣበበውን የሐዘን ደመና በድንገት ያስወግዳል፡፡",
      "8": "ልዑል ያህቬህ(יהוה) ሞትን ለዘላለም ይደመስሳል፤ ከሰዎችም ሁሉ ዐይን እንባን ያብሳል፤ ወገኖቹ በዓለም ሁሉ ላይ የተቀበሉትን ሐፍረት ያስወግዳል፤ ያህቬህ(יהוה) ራሱ ይን ተናግሮአል፤",
      "9": "ይህም በሚፈጸምበት ጊዜ ሕዝቡ ሁሉ “እርሱ አምላካችን ነው፤ በእርሱ ስለታመንን አድኖናል፤ እርሱ ያህቬህ(יהוה) ነው፤ እኛም በእርሱ ታምነናል፤ እርሱ ስለታደገን በደስታ ተሞልተን ሐሴት እናደርጋለን” ይላሉ፡፡",
      "10": "ያህቬህ(יהוה) የጽዮንን ተራራ ይጠብቃል፤ የሞአብ ሕዝብ ግን ጭድ ከጭቃ ጋር እንደሚረገጥ ይረገጣሉ፡፡",
      "11": "እንደ ዋናተኛ እጆቻቸውን ይዘረጋሉ፤ ነገር ግን ያህቬህ(יהוה) በትዕቢታቸው ስለሚያዋርዳቸው እጆቻቸው ተዝለፍልፈው ይሰጥማሉ፡፡",
      "12": "የሞአብን ምሽጎች ከታላላቅ ግንቦቻቸው ጋር ያፈራርሳል፤ ተሰባብረውም ከትቢያ ጋር ይቀየጣሉ፡፡"
    },
    "Chapter 26": {
      "1": "ሕዝቡ በይሁዳ ምድር እንዲህ እያሉ የሚዘምሩበት ጊዜ ይመጣል፦ ራሱ ያህቬህ(יהוה) ቅጽሮችዋን ስለሚጠብቅ ከተማችን ብርቱ ናት፤",
      "2": "እምነቱን የጠበቀ እውነተኛ ሕዝብ እንዲገባ የከተማይቱን በሮች ክፈቱ፤",
      "3": "በአንተ በመታመናቸው በዓላማቸው ለጸኑ ሁሉ፥ ፍጹም የሆነውን ሰላምህን ትሰጣቸዋለህ፡፡",
      "4": "ለዘላለሙ በያህቬህ(יהוה) ታምናችሁ ኑሩ፤ ጌታ ያህቬህ(יהוה) የዘላለም መጠጊያ አምባችን ነው፡፡",
      "5": "እርሱ ትዕቢተኞችን አዋርዶአል፤ ከፍ ከፍ ያለቸውንም ከተማቸውን አፍርሶአል፤ ቅጽሮችዋንም ሰባብሮ ከትቢያ ደባልቆአል፡፡",
      "6": "ተጨቁነው ይኖሩ የነበሩ ሰዎች ይረማመዱበታል፤ በእግራቸውም ይረግጡአታል፡፡",
      "7": "ያህቬህ(יהוה) ሆይ! አንተ የደጋግ ሰዎችን ጎዳና ታስተካክላለህ፤ መንገዳቸውም እንዲለሰልስ ታደርጋለህ፡፡",
      "8": "ፈቃድህን ተከትለን በአንተ ተስፋ እናደርጋለን፤ የልባችንም ምኞት አንተን ማክበር ብቻ ነው፡፡",
      "9": "ሌሊቱን ሁሉ በሙሉ ልቤ አንተን እሻለሁ፤ አንተ በምድርና በእርስዋ በሚኖሩ ሕዝቦች ላይ ዳኛ ሆነህ በምትፈርድበት ጊዜ፥ ሰዎች ሁሉ የፍትሕን ምንነት ተምረው ያውቃሉ፤",
      "10": "ክፉ ሰዎች ቸርነት ብታደርግላቸው እንኳ መልካም መማርን አይማሩም፤ በዚህ ጽድቅ በሰፈነበት ምድር እያሉ እንኳ ክፋት ከማድረግ አይቆጠቡም፤ ታላቅነትህንም አይገነዘቡም፡፡",
      "11": "ያህቬህ(יהוה) ሆይ! ክንድህ ለመቅጣት ከፍ ከፍ ብሎአል፤ አንተን የሚጠሉ ሰዎች ግን አያዩትም፤ ለሕዝብህ ምን የህል ቅናት እንዳለህ አይተው ይፈሩ፤ ለጠላቶችህ ያዘጋጀኸው እሳት ይብላቸው፡፡",
      "12": "ያህቬህ(יהוה) ሆይ! ሰላምን ያጸናህልን አንተ ነህ፤ ሥራችንም ሁሉ የተከናወነልን አንተ ስለረዳኸን ነው፡፡",
      "13": "ያህቬህ(יהוה) አምላካችን ሆይ! ሌሎች ብዙ ገዢዎች ነበሩን፤ ጌታችን የሆንህ አምላካችን ግን አንተ ብቻ ነህ፡፡",
      "14": "እነዚያ ሁሉ ሞተዋል፤ ዳግመኛም በሕይወት አይኖሩም፤ አንተም ቀጥተሃቸው ስለተደመሰሱ፥ ዳግመኛ አይነሡም፤ መታሰቢያም የላቸውም፡፡",
      "15": "ያህቬህ(יהוה) ሆይ! የምድራችንን ወሰን በየአቅጣጫው በማስፋት መንግሥታችንን ከፍ ከፍ አደረግህ ሕዝባችንንም አበዛህ፤ ይህም አንተ የምትከብርበት ሆኖአል፡፡",
      "16": "ያህቬህ(יהוה) ሆይ! ሕዝብህን ቀጣህ፤ እነርሱም ከሐዘናቸው ብዛት ወደ አንተ ጸለዩ፡፡",
      "17": "ያህቬህ(יהוה) ሆይ! አንተ ድምፃችንን ከፍ አድርገን እንድናለቅስ አደረግኸን፤ የምጥ ጣር እንደያዛትም ሴት በመጨነቅ ጮኽን፡፡",
      "18": "በምጥና በጭንቅ ላይ ነበርን፤ ይሁን እንጂ የወለድነው ነገር የለም፡፡ ለምድራችንም ድል አላስገኘንላትም፤ የጨመርንላትም ምንም ነገር የለም፡፡",
      "19": "ከወገኖቻችን መካከል የሞቱት ተነሥተው እንደገና በሕይወት ይኖራሉ፤ በድናቸውም እንደገና ሕይወት ያገኛል፡፡ ወደ መቃብር የወረዱ ሁሉ ተነሥተው በደስታ እልል ይላሉ፡፡ የጠል ነጠብጣብ ለምድር ሕይወትን እንደሚሰጥ ያህቬህ(יהוה) ም ከሞቱ ብዙ ጊዜ የሆናቸውን ተነሥተው በሕይወት እንዲኖሩ ያደርጋል፡፡",
      "20": "ሕዝቤ ሆይ! ወደየቤታችሁ ገብታችሁ በራችሁን በላያችሁ ዝጉ፤ የያህቬህ(יהוה) ቁጣ እስከሚያልፍ ለጥቂት ጊዜ ራሳችሁን ሸሽጉ፥",
      "21": "በምድር ላይ የሚኖሩትን ሕዝቦች ስለኃጢአታቸው ለመቅጣት፥ ያህቬህ(יהוה) ከሰማይ መኖረያው ይገለጣል፤ በዚያን ጊዜ በምድር ላይ ተሸሽገው የሚኖሩ የነፍሰ ገዳዮች ሥራ ይጋለጣል፤ ምድርን በውስጥዋ የተገደሉትን መሰወር አይቻላትም፡፡"
    },
    "Chapter 27": {
      "1": "በዚያን ቀን ጠመዝማዛ ሆኖ የሚስለከለከውን ሌዋታን የተባለውን እባብ ለመቅጣት፥ በባሕር ውስጥ የሚኖረውን ታላቅና አስፈሪ ዘንዶ ለመግደል ያህዌ ኀያል፥ ታላቅና ቀሳፊ የሆነውን ሰይፉን ያነሣል፡፡",
      "2": "በዚያን ጊዜ ያህዌ ስለተወደደችው ወይን ቦታው እንዲህ ይሚለውን ቅኔ ይቀኛል፥",
      "3": "ባለማቋረጥ ውሃ እያጠጣሁ ተከባከብሁአት፤ ማምም ጉዳት እንዳያደርስባት ሌሊትና ቀን ጠበቅሁአት፡፡",
      "4": "ዳግመኛ በወይን ቦታዬ ላይ አልቆጣም፤ የወይን ቦታዬን የሚያበላሹ ኩርንችትና እሾኽ ቢኖሩ ነቃቅዬ በእሳት በማቃጠል ፈጽሞ አጠፋቸዋለሁ፡፡",
      "5": "የሕዝቤ ጠላቶች እኔ እንድጠብቃቸው ከፈለጉ በመጀመሪያ ከእኔ ጋር ሰላም ማድረግ ይኖርባቸዋል፤ በእርግጥም ከእኔ ጋር ሰላም መፍጠር አለባቸው፡፡",
      "6": "በሚመጡት ዘመናት የያዕቆብ ዝርያዎች የሆኑት የእስራኤል ሕዝብ እንደ ዛፍ፥ ሥር ይሰዳሉ፤ አብበውም ያፈራሉ፤ በፍሬአቸውም ምድርን ይሞሉአታል፡፡",
      "7": "እስራኤል የተቀጣቸው ጠላቶችዋ በያህዌ የተቀጡትን ያህል አይደለም፤ የጠላቶችዋንም ያህል ብዙ ሰው አልተገደለባትም፡፡",
      "8": "ያህዌ ሕዝቡን ወደ ምርኮ እንዲሰደዱ በማድረግ ቀጣቸው፤ በከባድ አውሎ ነፋስም ወደ ምሥራቅ ነዳቸው፡፡",
      "9": "እንግዲህ እስራኤላዊያን ለኃጢአታቸው ይቅርታ ማግኘት የሚችሉት የአረማውያንን የመሠዊያ ድንጋዮች እንደ ኖራ ፈጭተው፥ የዕጣን መሠዊዎችንም ሆነ አሼራ ተብላ የምትጠራውን የሴት አምላክ ምስሎች ሲያስወግዱ ነው፡፡",
      "10": "የተመሸገቸው ከተማ ፈራርሳለች፤ ባዶዋን ቀርታ ጭው ያለ ምድረ በዳ መስላለች፤ የከብቶች መሠማሪያ ስለሆነች በዚያ ጥጆች የዛፍ ቅርንጫፎች እየበሉ ያርፋሉ፡፡",
      "11": "የዛፍ ቅርንጫፎች በሚደርቅበትም ጊዜ የሰባበራሉ፤ ሴቶችም ለእሳት ማገዶ ይለቅሙአቸዋል፤ ሕዝቡ ማስተዋል ስለጎደላቸው ፈጣሪ አምላካቸው አይራራላቸውም፤ ምንም ምሕረት አያደርግላቸውም፡፡",
      "12": "ገበሬ ስንዴውን ከገለባ እንደሚለይ በዚን ቀን ከኤፍራጥስ ወንዝ አንሥቶ እስከ ግብጽ ወሰን ድረስ ያሉትን ሕዝቡን እስራኤልን ያህዌ አንድ በአንድ ይሰበስባል፡፡",
      "13": "ያም ዘመን በደረሰ ጊዜ ወደ አሦር ጠፍተው የሄዱትን፥ ወደ ግብጽም የተሰደዱትን ኤላውያን ለመጥራት ታላቅ መለከት ይነፋል፤ በኢየሩሳሌም ወደተቀደሰቸው ተራራው መጥተው ለያህዌ ይሰግዳሉ፡፡"
    },
    "Chapter 28": {
      "1": "ከለምለሙ ሸለቆ በላይ ላለችው ለእስራኤል ዋና ከተማ ወዮላት! የእስራኤል ክብር በሰካራሞች ራስ ላይ እንዳለና ጠውልጎ እንደሚረግፍ የአበባ አክሊል ይሆናል፤ ግርማ ሞገስና ውበት ቢኖረውም በወይን ጠጅ ተሸንፎ ወድቋል፤",
      "2": "ያህዌ በእነርሱ ላይ አደጋ የሚጥል አንድ ብርቱና ኀያል የሆነ ጦረኛ አዘጋጅቶአል፤ እርሱም እንደ በረዶ ወጀብ፥ እንድሚጠራረግ ጎርፍ ሆኖ ምድሪቱን ይደመስሳል፤",
      "3": "እርሱም የእስራኤልን ሰካራሞች አክሊል በእግ ይረግጣል፡፡",
      "4": "ከለምለሙ ሸለቆ በላይ ያለው የክብር አክሊል ጠውልጎ እንደሚረግፍ አበባና በበለስ ወራት መጀመሪያ በስለው በመገኘታቸው ተለቅመው እንደሚበሉ ፍሬዎች ይጠፋል፡፡",
      "5": "የሠራዊት ጌታ ያህዌ ከሞት ለተረፉት ሕዝቡ ክብር እንደ ተሞላበት የሚያምር አክሊል የሚሆንበት ጊዜ ይመጣል፡፡",
      "6": "በዳኝነት ለሚያገለግሉት የፍትሕ ጥበብ ይሰጣቸዋል፤ የከተማይቱን የቅጽር በሮች ከጠላት ለሚከላከሉትም ኀይልን ይሰጣቸዋል፡፡",
      "7": "ነበያቱና ካህናቱ እንኳ ሰክረው ይንገዳገዳሉ፤ ብዙ ወይን ጠጅና የሚያሰክርም ጠንካራ መጠጥ ስለጠጡ አእምሮአቸው ታውኮ ይሰናከላ፤ ነቢያቱ ሰክረው ከመደናበራቸው የተነሣ ያህዌ የገለጠላቸውን ራእይ አያስተውሉም፤ ካህናቱም እጅግ ስለሚሰክሩ ለሚቀርብላቸው ጉዳይ ተገቢውን ውሳኔ መስጠት አይችሉም፡፡",
      "8": "የሚመገቡበት ገበታ ሁሉ በትፋት ተሞልቶአል፤ ያልተበላሸ ንጹሕ ስፍራ ከቶ የለም፡፡",
      "9": "በእኔም ላይ እያማረሩ እነዲህ ይላሉ፥ “ለመሆኑ ይህ ሰው ዕውቀትን ለማን የሚያስተምር ይመስለዋል? መልእክቱንስ የሚገልጠው ለማን ነው? የእርሱ ትምህርት የሚጠቅመው ገና ጡት ላላስጣሉአቸው ሕፃናት አይደለም እንዴ!",
      "10": "እርሱ ሊያስተምረን የሚሞክረው ፊደል በፊደል ላይ፥ መስመር በመስመር ላይ፥ ትምህርት በትምህርት ላይ እያነባበረ እንደ ጀማሪ እንድንተባተብ ነው፡፡”",
      "11": "እኔን ማዳመጥ ካልፈለጋችሁ ያህዌ ባዕዳን ሰዎችን አምጥቶ ባልተለመደ ቋንቋ እንዲያስተምሩአችሁ ያደርጋል፡፡",
      "12": "ዕረፍትንና መጽናናትን ሰጥቶአችሁ ነበር፤ እናንተ ግን እርሱን ማዳመጥ እምቢ አላችሁ፡፡",
      "13": "ያህዌ ፊደል በፊደል ላይ፥ መስመር በመስመር ላይ፥ ትምህርት በትምህርት ላይ እያነባበረ ሊያስተምራችሁ የተገደደው ስለዚህ ነው፤ በዚያን ጊዜ በርምጃችሁ ሁሉ ትሰናከላላችሁሁ ተቆስላላችሁ፤ በወጥመድም ተይዛችሁ ትታሰራላችሁ፡፡",
      "14": "በዚህ ሕዝብ ላይ ተሾማችሁ ኢየሩሳሌምን የምትገዙ እናንተ እልኸኞች ሰዎች፥ ያህዌ የሚለውን አድምጡ፤",
      "15": "“ከሞት ጋር ስምምነት አድርገናል፤ ከሙታን ዓለም ጋር ቃል ኪዳን ገብተናል” እያላችሁ ትመካላችሁ፤ እንዲሁም “ማታለልን እንደ መጠለያ፥ ሐሰትንም እንደ መጠጊያ አምባ ስላደረግን መቅሠፍት በሚመጣበት ጊዜ ሳይነካን ያልፋል” ብላችሁ ተስፋ ታደርጋላችሁ፡፡",
      "16": "ስለዚህም ልዑል ያህዌ የሚለው ይህ ነው፥ “የጸና የመሠረት ድንጋይ በጽዮን አኖራለሁ፤ በዚህ ብርቱ በሆነ የማእዘን ድንጋይ ላይ ‘የሚያምን አይናወጥም’ የሚል ቃል ይጻፋል፡፡",
      "17": "የመሠረቱ መለኪያ ፍትሕ፥ ቱምቢውም ታማኝነት ይሆናል፤”",
      "18": "መጠጊያችን ነው” ብላችቡ የምትተማመኑበትን ሐሰት የበረዶ ወጀብ ይመታዋ፤ የምትሸሸጉበትንም ቦታ ጎርፍ ይጠራርገዋል፡፡",
      "19": "ከሞት ጋር የገባችሁት ስምምነት ይቀራል፤ ከሙታን ዓለም ጋር የገባችሁት ቃል ኪዳን ይፈርሳል፤ መቅሠፍት በድንገት በሚመጣበት ጊዜ መጨረሻችሁ ይሆናል፡፡",
      "20": "በየማለዳው ደጋግሞ ይመታችኋል፤ ቀንና ሌሊት ሸክም ይሆንባችኋል፤ ከያህዌ የሚላከው እያንዳንዱ መልእክት የሚያመጣላችሁ ቢኖር ድንገተኛ ሽብር ብቻ ነው፡፡",
      "21": "የሚከተለው ምሳሌ እንደተነገረበት ሰው ትሆናላችሁ፤ ይህም ሰው በጣም አጭር በሆነ ድንክ አልጋ ላይ ተኝቶ እግሩን መዘርጋት ተሣነው፤ ልብሱም ጠባብ ከመሆኑ የተነሣ ሰውነቱን በሙሉ መሸፈን አልቻለም፡፡",
      "22": "ምንም እንኳ አሠራሩ እንግዳ መስሎ ቢታይም ያህዌ ከዚህ በፊት በፐራጺም ኮረብታና በገባዖን ሸለቆ እንዳደረገው ሁሉ ለማድረግ ይዋጋል፤ ምስጢራዊ የሆነ ሥራውንም ይፈጽማል፡፡",
      "23": "የሠራዊት ጌታ ያህዌ አገሪቱን በሞላ ለማጥፋት መወሰኑን ስለሰማሁ እኔ በምሰጣችሁ ማስጠንቀቂያ ማፌዝ ይቅርባችሁ፤ አለበለዚያ ማምለጥ እንኳ የማትችሉት ችግር ይገጥማችኋል፡፡",
      "24": "የምነግራችሁን አድምጡ፤ የምላችሁንም በጥንቃቄ ስሙ፡፡",
      "25": "ማሳውን ለዘርና ለተክል ለማዘጋጀት ያለማቋረጥ ሲያርስና ጓሉን እያፈረሰ ሲጎለጉል የሚኖር ገበሬ አለን?",
      "26": "አንድ ጊዜ መሬቱን ካስተካከለ በኋላ ጥቁር አዝሙድና ከሙን፥ ስንዴና ገብስ የመሳሰሉትን አዝርዕት በየምድቡ ይዘራል፡፡",
      "27": "ከያህዌ የተማረ ስለሆነ ሥራን በሚገባ መሥራት ያውቃል፡፡",
      "28": "ጥቁር አዝሙድም ሆነ ከሙን ለመውቃት በከባድ በትር አይጠቀምም፤ ከዚህ ይልቅ መጠነኛ ክብደት ባለው በትር ይጠቀማል፡፡",
      "29": "ባለማቋረጥ በመደብደብም ስንዴውን አይጎዳም፤ እህሉም ሳይበላሽ የመውቂያውን ሠረገላ መንኮራኩር በላዩ ላይ ማስኬድን ያውቃል፡፡",
      "30": "የዚህ ሁሉ ጥበብ መገኛ የሠራዊት ጌታ ያህዌ ነው፤ ያህዌ የሚያወጣቸው ዕቅዶች ሁሉ ጥበብን የተሞሉ ናቸው፤ ዘወትርም ያለ ችግር ይከናወናሉ፡፡"
    },
    "Chapter 29": {
      "1": "አሪኤል* ተብላ ለምትጠራው ዳዊት ለሠፈረባት ለኢየሩሳሌም ከተማ ወዮላት! ቢበዛ አንድ ወይም ሁለት ዓመት ብቻ ከደስታ በዓላት ጋር መጥቶ ያልፍ ይሆናል፡፡",
      "2": "ከዚያ በኋላ ግን ያህቬህ መዓቱን ያፈስሳል፤ ሐዘንና የለቅሶ ዋይታ ይሆናል፤ ከተማይቱም በደም እንደተሸፈነ መሠዊያ ጥሆናለች፡፡",
      "3": "ያህቬህ በከተማይቱ ላይ አደጋ ይጥላል፤ በዙሪያዋም ግንብና ምሽግ ሠርቶ ያስጨንቃታል፡፡",
      "4": "ኢየሩሳሌም ከመሬት በታች ሆኖ ለመናገር እንደሚታገል ፃዕረ ሞት ትመስላለች፤ ከትቢያ ውስጥ እንደሚወጣ የታፈነ ድምፅ ትመስላለች፡፡",
      "5": "ኢየሩሳሌም ሆይ! በአንቺ ላይ በጠላትነት የሚነሣው የጠላት ሠራዊት ሁሉ እንደ ትቢያ ሆኖ ይጠፋል፤ እጅግ የሚያስፈሩ ሠራዊቶቻቸውም በነፋስ እንደሚወሰድ ገለባ ይሆናሉ፡፡ ሳይተሰብ በድንገት፥",
      "6": "የሠራዊት ጌታ ያህቬህ በብርቱ ነጎድጓድና በምድር መናወጥ ይታደግሻል፤ ሞገድንና ብርቱ እሳትንም ይልካል፡፡",
      "7": "የያህቬህ መሠዊያ የሆነቸው ከተማ ለማጥቃት የሚመጡ የመንግሥታት ሠራዊቶች ሁሉ ከነጦር መሣሪያዎቻቸው ይደመሰሳሉ፤ እንደ ሕልም ወይም በእንቅልፍ ልብ እንደሚታሰብ ነገር የተረሱ ይሆናሉ፡፡",
      "8": "በኢየሩሳሌም ላይ አደጋ በመጣል የተሰበሰቡ መንግሥታት ሁሉ በሕልሙ ርቦት ሲበላ አድሮ ጠዋት በነቃ ጊዜ ምንም ያልቀመሰ ረሀብተኛ መሆኑን እንዲሁም በሕልሙ ጠምቶት ሲጠጣ አድሮ ጠዋት በነቃ ጊዜ ጉሮሮው በውሃ ጥም ደርቆ እንደሚያገኘው ሰው ይሆናሉ፡፡",
      "9": "እንደደነቆራችሁና እንደታወራችሁ ቅሩ! ምንም ወይን ጠጅ ሳትጠጡ የሰከራችሁ ሁኑ! ምንም ዐይነት የሚያሰክር መጠጥ ሳትቀምሱ ተንገዳገዱ!",
      "10": "ያህቬህ ስላደነዘዛችሁ ከባድ እንቅልፍ ወስዶአችኋል፤ ነቢያት የሕዝቡ ዐይን መሆን ይገባቸው ነበር፤ ነገር ግን ያህቬህ ዐይናቸውን ጋርዶታል፤ ባለራእዮች የሕዝቡ አእምሮ መሆን ይገባቸው ነበር፤ ነገር ግን ያህቬህ አእምሮአቸውን ሸፍኖአል፡፡",
      "11": "የትንቢት ራእይ ሁሉ ትርጉም ከእናንተ ተሰውሮ እንደ ታተመ ጥቅል መጽሐፍ ይሆናል፤ ወደሚያነብ ሰው ወስዳችሁ “አንብብልን” ብላችሁ ብትጠይቁት እንኳ “ስለታተመ ላነበው አልችልም” ይላችኋል፡፡",
      "12": "ማንበብ ወደማይችል ሰው ወስዳችሁ “አንብብልን” ብትሉት፥ “እኔ ማንበብ አልችልም” ይላችኋል፡፡",
      "13": "ያህቬህ እንዲህ ይላል፥ “ይህ ሕዝብ በአፉ ያከብረኛል፤ ልቡ ግን ከእኔ የራቀ ነው፤ ሰው ሠራሽ ወግና ሥርዓት እያስተማረ በከንቱ ያመልከኛል፡፡",
      "14": "ያልተጠበቀ ድንቅና ተአምር አከታትዬ በማምጣት ይህ ሕዝብ እንዲገረም አደርገዋለሁ፤ የጥበበኞች ጥበብ ትጠፋለች፤ የአስተዋዮችም ማስተዋል ትረሳለች፡፡”",
      "15": "ያቀዱትን ምክር ከያህቬህ መሰወር ለሚፈልጉ ወዮላቸው! “ማን ያየናል? ሥራችንንስ ማን ያውቅብናል?” በማለት ጨለማ ለብሰው በስውር ይሠራሉ፡፡",
      "16": "እነርሱ ሁሉን ነገር ይገለባብጣሉ፤ ለመሆኑ ከሸክላ ሠሪና ከሸክላ የትኛው ይበልጣል? የተሠራ ነገርስ ሠሪውን “አንተ አልሠራኸኝም” ይለዋልን? ወይስ “አንተ እኮ የምታደርገውን አታውቅም” ይለዋልን?",
      "17": "እንግዲህ “ከአጭር ጊዜ በፊት ጥቅጥቅ ያለው ደን የእርሻ ቦታ ይሆናል፤ የእርሻውም ቦታ ወደ ጫካነት ይለወጣል” እንደተባለው ይሆናል፡፡",
      "18": "ደንቆሮዎች የሚነበብላቸውን መጽሐፍ መስማት የሚችሉበት ጊዜ ይመጣል፤ በጨለማ ይኖሩ የነበሩ ዕውሮችም ዐይናቸው ተከፍቶላቸው ያያሉ፡፡",
      "19": "ድኾችና ትሑታን ሕዝብ የእስራኤል ቅዱስ የሆነ ያህቬህ የሚሰጠውን ደስታ እንደገና ያገኛሉ፡፡",
      "20": "ሰዎችን የሚጨቁኑና ያህቬህን የሚንቁ ሁሉ መጨረሻቸው ጥፋት ይሆናል፤ ክፉ አድራጊዎችም ሁሉ ይደመሰሳሉ፡፡",
      "21": "የሰውን ስም የሚያጠፉትን፥ ወንጀለኞች እንዳይቀጡ የሚያደርጉትንና ታማኞች ሰዎች ትክክለኛ ፍትሐ እንዳያገኙ ሐሰት የሚናገሩትን ሁሉ ያህቬህ ይደመስሳቸዋል፡፡",
      "22": "ስለዚህ አብርሃምን ከችግሩ ሁሉ ያዳነ የእስራኤል አምላክ የሆነ ያህቬህ እንዲህ ይላል፥ “ሕዝቤ ሆይ! ከእንግዲህ ወዲያ ውርደት አይደርስባችሁም፤ ፊታችሁም በሐፍረት አይቀላም፡፡",
      "23": "የምሰጣችሁን ልጆች ባያችሁ ጊዜ እኔ የእስራኤል ቅዱስ አምላክ መሆኔን አውቃችሁ ታከብሩኛላችሁ፤ በፍረሃትም ትገዙልኛላችሁ፡፡",
      "24": "በዚያን ጊዜ ሰነፎች ማስተዋልን ይገበያሉ፤ ዘወትር የሚያጉረመርሙ በደስታ ይማራሉ፡፡”"
    },
    "Chapter 30": {
      "1": "ያህቬህ እንዲህ ይላል፥ “ዐመፀኞች ለሆኑ ልጆች ወዮላቸው! እኔ ባላወጣሁላቸው ዕቅድ መመራት ይፈላጋሉ፤ ከእኔም ፈቃድ ውጪ የቃል ኪዳን ውል በመፈጸም በኃጢአት ላይ ኃጢአት ይጨምራሉ፡፡",
      "2": "እኔን ሰያማክሩ ዕርዳታ ለመጠየቅ ወደ ግብጽ ይወርዳሉ፤ ግብጽ እንድትታደጋቸው በመፈለግ በግብጽ ንጉሥ ይተማመናሉ፡፡",
      "3": "ነገር ግን የግብጽ ንጉሥ እነርሱን ለመርዳት የሚያበቃ ኀይል አይኖረውም፤ በግብጽ ጠባቂነት መተማመንም ወደ ሐፍረትና ወደ ውርደት ያደርሳል፡፡",
      "4": "ምንም እንኳ አምባሳደሮቻቸው ጾዓንና ሐኔስ ወደተባሉት የግብጽ ከተሞች የደረሱ ቢሆኑም፥",
      "5": "የይሁዳ ሕዝብ ዕርዳታ በፈለጉ ጊዜ በምትከዳቸውና እምነት በማይጣልባት በዚያች ደካማ መንግሥት በመተማመናቸው ይጸጸታሉ፡፡”",
      "6": "በደቡባዊ በረሓ ስለሚኖሩ እንስሶች የተነገረ የያህቬህ ቃል ይህ ነው፥ “መልእክተኞቹ የአንበሶች መኖሪያ፥ የመርዘኞች እባቦችና የበራሪ ዘንዶዎች መስለክለኪያ በሆነ አደገኛ አገር አቋርጠው ይሄዳሉ፤ በአህዮቻቸውና በግመሎቻቸው ውድ የሆኑ ስጦታዎችን ጭነው ምንም ዕርዳታ ልትሰጣቸው ወደማትችል አገር ይሄዳሉ፡፡",
      "7": "ከግብጽ የሚጠበቀው ዕርዳታ ከንቱ ነው፤ ስለዚህ ለግብጽ ‘መርዙ የተነቀለ እባብ’ የሚል የፌዝ ስም አውጥቼላታለሁ፡፡”",
      "8": "የክፋታቸው መጠን እንዲታወቅና ቋሚ ምስክር ሆኖ እንዲኖር ያህቬህ “የሕዝቡን ሁኔታ በመዝገብ ላይ ጻፈው” አለኝ፡፡",
      "9": "ምክንያቱም እነርሱ ዘወትር የያህቬህ ን ትምህርት መስማት የማይፈልጉ ዐመፀኞችና ውሸታሞች ናቸው፡፡",
      "10": "ነቢያትንም አፋቸውን ለማስያዝ እንዲህ ይሉአቸዋል፥ “ቀጥተኛ የሆነውን ነገር አትንገሩን፤ እኛ ልንሰማ የምንፈልገውን ብቻ ንገሩን፤ ለስላሳና ማረሳሻ የሆነውን ነገር አስተምሩን፡፡",
      "11": "ከመንገዳችን ወዲያ ዘወር በሉልን፤ ለእርምጃችንም መሰናክል አትሁኑብን፤ እኛ የእናንተ ቅዱስ ስለሆነው ስለ እስራኤል አምላክ መስማት አንፈልግም፡፡”",
      "12": "ስለዚህ ቅዱስ የሆነው የእስራኤል አምላክ እንዲህ ይላል፥ “እኔ የምነግራችሁን ቸል ብላችሁ በዐመፅና በማታለል ተደግፋችሁ መኖር ፈልጋችኋል፡፡",
      "13": "ስለዚህ ይህ በደላችሁ ተሰነጣጥቆ ሊወድቅ እንደተቃረበና አወዳደቁም በፍጥነትና በቅጽበት እንደሚደርስበት ንንደ ረዥም የቅጽር ግንብ ያደርጋችኋል፡፡",
      "14": "ከተሰባበረ በኋላ ለእሳት መጫሪያ ወይም ለውሃ መጥለቂያ የሚሆን ከፍ ያለ ገል እንኳ ከመካከሉ እንማይገኝበት ተንኮታኩቶ እንደሚወድቅ የሸክላ ዕቃ ትሆናላችሁ፡፡”",
      "15": "የእስራኤል ቅዱስ የሆነ ያህቬህ ለሕዝቡ እንዱህ ይላል፥ “ወደ እኔ ተመልሳችሁ በጸጥታ በእኔ ብትታመኑ፥ ብርታትንና የሕይወት ዋስትናን ታገኛላችሁ፤” እናንተ ግን እምቢ አላችሁ፡፡",
      "16": "በዚህ ፈንታ በፈጣን ፈረሶች ላይ ተቀምጣችሁ ከጠላቶቻችሁ እጅ ለማምለጥ ታቅዳላችሁ፤ ከማምለጥ በቀር ሌላ የሚያዋጣችሁ ነገር ያለመኖሩን ማወቃችሁ ትክክል ነው፤ ‘ፈረሶቻችን እጅግ ፈጣኖች ናቸው!’ ትሉ ይሆናል፤ ነገር ግን አሳዳጆቻችሁ ከእናንተ የፈጠኑ ይሆናሉ፡፡",
      "17": "ከጠላት ወታደር የአንድ ሰው ዛቻ ከእናንተ ሺ ሰዎችን እንዲሸሹ ያደርጋል፤ እናንተን በሙሉ ለማባረር አምስት የጠላት ወታደሮች ይበቃሉ፡፡ በኮረብታ ላይ ከተተከለው የሰንደቅ ዓላማ ምሰሶ በቀር ከእናንተ ሠራዊት አንድ እንኳ ለምልክት የሚቀር አይኖርም፡፡",
      "18": "ይህም ሁሉ ሆኖ ያህቬህ ምሕረት ሊያደርግላችሁ ተዘጋጅቶአል፤ ያህቬህ መልካም ነገርን የሚያደርግ ስለሆነ ሊራራላችሁ ወዶአል፤ ስለዚህ በያህቬህ የሚታመኑ ሁሉ የተባረኩ ናቸው፡፡",
      "19": "እናንተ በኢየሩሳሌም የምትኖሩ ሕዝብ ሆይ! ከእንግዲህ ወዲህ አታለቅሱም፤ ያህቬህ ርኅሩኅ ስለሆነ የዕርሱን ዕርዳታ በመፈለግ በምትጮኹበት ጊዜ ይሰማችኋል፡፡",
      "20": "በብዙ መከራ ውስጥ እንድታልፉ ያህቬህ ይፈቅድ ይሆናል፤ ነገር ግን እርሱ ራሱ ከእናንተ ጋር በመገኘት ያስተምራችኋል፤ ዳግመኛም እርሱን በመፈለግ አትደክሙም፡፡",
      "21": "ከመንገድ ወጥታችሁ ወደ ቀኝ ወይም ወደ ግራ ብትባዝኑ ከበስተኋላችሁ “ትክክለኛው መንገድ ይህ ነው፤ በዚህ ሂድ!” የሚለውን ድምፅ ትሰማላችሁ፡፡",
      "22": "በብርና በወርቅ የተለበጡትን ጣዖቶቻችሁንም “ከእኛ ወዲያ ራቁ!” ብላችሁ በመጮኽ እንደ ረከሰ ነገር አሽቀንጥራችሁ ትጥሉአቸዋላችሁ፡፡",
      "23": "ዘር በምትዘሩበት ጊዜ ቡቃያችሁን ለማሳደግና ብዙ መከር እንድታገኙ ለማድረግ ያህቬህ ዝናምን ይልክላችኋል፤ ከብቶቻችሁም ብዙ የመሠማሪያ ቦታ ያገኛሉ፡፡",
      "24": "የምታርሱባቸው በሬዎችና አህያዎች በጨው የታሸ ገፈራና በመንሽና በላይዳ ተበርብሮ የተነሰነሰ ጥሩ ድርቆሽ ይመገባሉ፡፡",
      "25": "የጠላቶቻችሁ ምሽጎች ተማርከው፥ በሕዝቡ ላይ እልቂት በሚደርስበት ጊዜ ከታላላቅ ተራራዎችና ከከፍተኛ ኮረብቶች የምንጭ ውሃ ይፈስሳል፡፡",
      "26": "በዚያን ጊዜ ጨረቃ እንደ ፀሐይ ትደምቃለች፤ የፀሐይም ብርሃን ከቀድሞ ሰባት እጅ የበለጠ ይሆናል፤ የሰባት ቀን ብርሃን ያህልም ድምቀት ይኖረዋል፤ ይህም ሁሉ የሚሆነው ያህቬህ ራሱ በሕዝቡ ላይ ያመጣባቸውን ቁስል ጠግኖ በሚፈውስበት ቀን ነው፡፡",
      "27": "እነሆ የያህቬህ ኀይልና ግርማ ከሩቅ ይታያል፤ ነበልባልና ጢስ የቁጣው ምልክቶች ናቸው፤ በሚናገርበትም ጊዜ ቃሉ እንደ እሳት ይነዳል፡፡",
      "28": "ሁሉን ነገር ጠራርጎ እንደሚወስድ ጎርፍ ነፋስን በፊቱ ይልካል፤ መንግሥታትን ሁሉ ጠራርጎ በማጥፋት የተንኮል ዕቅዳቸውን ሁሉ ያከሽፋል፡፡",
      "29": "የያህቬህ ሕዝብ ሆይ! እናንተ ግን ደስ ይላችኋል፤ በተቀደሰ በዓል ምሽት እንደምትዘምሩት ትዘምራላችሁ፤ የእስራኤል ጠባቂ ወደሆነው ወደ ያህቬህ ቤተ መቅደስ ሲሄዱ ዋሽንት እየነፉ እንደሚዘምሩት ሰዎች ትደሰታላችሁ፡፡",
      "30": "ያህቬህ አስፈሪ የሆነውን ድምፁን ሰዎች ሁሉ እንዲሰሙና የኀይሉንም ብርታት እንዲረዱ ያደርጋል፤ የእሳት ነበልባል፥ የማዕበል መፈንዳት፥ የበረዶ ድንጋይና አስፈሪ የሆነ ከባድ ዝናም እንዲመጣ ያደርጋል፡፡",
      "31": "አሦርያውያን የያህቬህ ን ድምፅ በሚሰሙበት ጊዜ ይደነግጣሉ፤ የቅጣቱም ክብደት ይሰማቸዋል፡፡",
      "32": "ያህቬህ ደጋግሞ ቢመታቸውም ሕዝቡ የአታሞና የበገና ሙዚቃ ከማዳመጥ አይገታም፤ ስለዚህ ያህቬህ ራሱ አሦርያውያንን ይወጋል፤",
      "33": "ከብዙ ዘመናት በፊት የአሦር ንጉሠ ነገሥት የሚቃጠልበት የታላቅ እሳት ቦታ ተዘጋጅቶ ነበር፤ ያም ቦታ ሰፊና ጥልቅ ሆኖ ብዙ የደመራ እንጨት ተከማችቶበት ነበር፤ ስለዚህ ከያህቬህ እስትንፋስ የነበልባል ጎርፍ መጥቶ እሳቱን ያቀጣጥለዋል፡፡"
    },
    "Chapter 31": {
      "1": "ዕርዳታ ለማግኘት ወደ ግብጽ ለሚወርዱ ወዮላቸው! እነርሱ ብዙ ፈረሶች፥ ሠረገላዎችና ወታደሮች ባሉት ብርቱ በሆነው በግብጽ ሠራዊት ተማምነዋል፤ ነገር ግን የእስራኤል ቅዱስ አምላክ በሆነው በያህቬህ መታመናቸውን ትተዋል፤ የእርሱንም ዕርዳታ አይሹም፡፡",
      "2": "እርሱም የሚያደርገውን ያውቃል፤ ከዕቅዱ ወደ ኋላ ሳይል መቅሠፍትን ፈጥኖ ይልካል፤ ክፉዎች ሰዎችንና እነርሱን የሚጠብቁትን ሁሉ ለመቅጣት መዓቱን ያወርዳል፤",
      "3": "ግብጻዊያን ሰዎች ናቸው እንጂ አማልክት አይደሉም፤ ፈረሶቻቸውም ሥጋ ለባሾች እንጂ የተለዩ መናፍስት አይደሉም፤ ያህቬህ በቁጣው የሚነሣበት ጊዜ ይህ የሌሎች ረዳት የሆነው ታላቅ መንግሥት ይወድቃል፤ እርሱ ይረዳው የነበረውም ትንሽ መንግሥት ተንኮታኩቶ ይወድቃል፤ ሁለቱም በአንድነት ተያይዘው ይጠፋሉ፡፡",
      "4": "ያህቬህ እንዲህ አለኝ፥ “አንበሳ እንስሳን በገደለ ጊዜ እረኞች ተጠራርተው የቱንም ያህል ቢጮኹ በማስፈራራት ብዛት ሊያስጥሉት አይችሉም፤ እንዲሁም ሁሉን ቻይ የሆንሁ እኔ ያህቬህ ወርጄ የጸዮንን ተራራ ከመጠበቅ የሚገታኝ ኀይል የለም፡፡",
      "5": "ወፍ በጎጆዋ ላይ ክንፍዋን ዘርግታ በማንጃበብ ጫጩቶችዋን እንደምትጠብቅ፥ ሁሉን ቻይ የሆንሁ እኔ ያህቬህ ም ኢየሩሳሌምን እታደጋታለሁ፤ በመከላከልም እጠብቃታለሁ፡፡”",
      "6": "ያህቬህ እንዲህ ይላል፥ “የእስራኤል ሕዝብ ሆይ! እኔን በመቃወም ኃጢአት ሠራችሁ፤ አሁን ግን ወደ እኔ ተመለሱ፤",
      "7": "በኃጢአተኛ እጃችሁ ከብና ከወርቅ የሠራችኋቸውን ጠዖቶቻችሁን ሁሉ አሽቀንጥራችሁ የምትጥሉበት ጊዜ ይመጣል፡፡",
      "8": "አሦር በጦርነት ትጠፋለች፤ ሰይፍ ይበላችኋል፤ ይሁን እንጂ በሰው ኀይል አይደለም፤ አሦርያውያን ከጦር ሜዳ የሸሻሉ፤ ወጣቶቻቸውም ተገዢዎች ሆነው በባርነት ይኖራሉ፡፡ ",
      "9": "ንግሠ ነገሥታቸው በመሸበር ይሸሻል፤ የጦር አለቆችም እጅግ ከመፍራታቸው የተነሣ የጦር ሜዳ ሰንደቅ ዓላማቸውን ጥለው ይሄዳሉ፡፡” በኢየሩሳሌም የሚመለክና በጽዮንም መሥዋዕትና የሚቀርብለት እሳቱ የሚቃጠል ያህቬህ(יהוה)  ይህን ተናግሮአል፡፡"
    },
    "Chapter 32": {
      "1": "በጽድቅ የሚያስተዳድር ንጉሥ የሚነሣበት ጊዜ ይመጣል፤ ሹማምንቱም በትክክል ይፈርዳሉ፡፡",
      "2": "ከእነርሱ እያንዳንዱ ከነፋስ እንደሚከለሉበትና ከወጀብ እንደሚሠወሩበት መጠጊ ይሆናል፤ በበረሓ ንንደሚፈሱ ጅረቶችና በምድረ በዳ እንደሚገኝ እንደ ትልቅ ቋጥኝ ጥላይሆናሉ፡፡",
      "3": "ዐይኖቻቸውና ጆሮዎቻቸው የሕዝቡን ችግር ለማየትና ለመስማት የተከፈቱ ይሆናሉ፡፡",
      "4": "ችኩሎች የነበሩ በትዕግሥት የሚያመዛዝኑ ይሆናሉ፤ የኮልታፎችም አንደበት ስለሚፈታ ንግግራቸው ግልጥ ይሆናል፡፡",
      "5": "ከእንግዲህ ወዲህ ሰነፍን እንደ ክቡር፥ ቀጣፊንም እንደ ታማኝ የሚቆጥር አይኖርም፤",
      "6": "ሰነፍ በስንፍና ይናገራል፤ ዘወትር ክፉ ነገር ለማድረግ ያስባል፤ በክሕደት የሚሠራውም ሆነ የሚናገረው የያህቬህ(יהוה) ን ስም የሚያሰድብ ነው፤ የተራበውን አያበላም፤ የተጠማውንም አያጠጣም፡፡",
      "7": "የወስላታ ሰው አሳብ ጠማማ ስለሆነ ሥራም ክፉ ነው፤ በሐሰት እየዶለተ ድኾችን ለመጉዳት ይዘጋጃል፤ ፍትሕ የሚያገኙበትንም መብት ይከለክላል፡፡",
      "8": "መልካም ሰው ግን መልካም ሥራው በታማኝነት ያቅዳል፤ በመልካም ነገርም ጸንቶ ይኖራል፡፡",
      "9": "ከአሳብና ከጭንቀት ነፃ ሆናችሁ በቅምጥልነት የምትኖሩ እናንተ ሴቶች የምላችሁን አድምጡ፤",
      "10": "አሁን በጥጋብ ላይ ብትገኙም ዓመት ባልሞላ ጊዜ ውስጥ ተስፋ የሚያስቆርጥ ጭነቅ ይደርስባችኋል፤ ምክንያቱም ከወይንም ሆነ ከሌላው ተክል ሁሉ በቂ ፍሬ አታገኙም፡፡",
      "11": "አስከ አሁን ከአሳብና ከጭንቀት ነፃ ሆናችሁ በቅምጥልነት ትኖሩ ነበር፤ አሁን ግን በፍርሃት ተንቀጥቀጡ፤ ልብሳችሁን አውልቃችሁ በወገባችሁ ላይ ማቅ ታጠቁ፡፡",
      "12": "ደስ የሚያሰኘው ለሙ መሬትና የወይን ቦታ ሁሉ ስለጠፋ ደረታችሁን እየደቃችሁ እዘኑ፡፡",
      "13": "የእሾኽ ቁጥቋጦና ክርንችት በሕዝቤ ምድር ላይ በቅሎአል፤ ሕዝቦች በደስታ ይኖሩባቸው ስለነበሩት ቤቶችና በደስታ ተሞልታ ስለነበረቸው ስለዚህች ከተማ አልቅሱ፡፡",
      "14": "ቤተ መንግሥቱ ሳይቀር ወና ይሆናል፤ መናገሻ ከተማውም የተፈታ ምድረ በዳ ይሆናል፤ ቤቶችና የመጠበቂያ ማማዎች ይፈስሳሉ፤ የሜዳ አህዮች መራገጫና የመንጋ መሠማሪያ ይሆናል፡፡",
      "15": "ነገር ግን ያህቬህ(יהוה) መንፈሱን በእኛ ላይ የሚያፈስስበት ጊዜ ይመጣል፤ በዚያን ጊዜ ምድረ በዳው ለም ይሆናል፤ ለሙም መሬት ብዙ ፍሬ ይሰጣል፡፡",
      "16": "በምድሪቱ ሁሉ ላይ እውነትና ፍትሕ ይሰፍናል፡፡",
      "17": "እያንዳንዱ ሰው ትክክለኛውን ነገር ስለሚያደርግ ዘላለማዊ ሰላምና የሕይወት ዋስትና ያገኛል፡፡",
      "18": "የያህቬህ(יהוה) ሕዝቦች ከአሳብና ከጭንቀት ነፃ ይሆናሉ፤ ቤቶቻቸውም በሰላምና በደኅንነት የተሞሉ ይሆናሉ፡፡",
      "19": "ምንም እንኳ በበረዶ ዝናም ደኑ ተቀጥቅጦ ከተማይቱ እስከ መበላሸት ብትደርስም፥",
      "20": "በየውሃው ምንጭ አጠገብ ዘራችሁን ስለምትዘሩና ለከብቶቻችሁና ለአህዮዎቻችሁ በቂ መሰማሪያ ስለምታገኙ በበረከት የተሞላችሁ ትሆናላችሁ፡፡"
    },
    "Chapter 33": {
      "1": "ማንም ጥፋት ሳያደርስባቸው ወይም ሳይከዳቸው አጥፊዎችና ከዳተኞች ለሆኑ ጠላቶቻችን ወዮላቸው! እነርሱ አጥፊዎችና ከዳተኞች የሚሆኑበት ዘመን አልፎ ሁሉ ከድቶአቸው እነርሱ ራሳቸው የሚጠፉበት ጊዜ ይመጣል፡፡",
      "2": "ያህቬህ(יהוה) ሆይ! ማረን፤ እኛ አንተን ተስፋ አድርገናል፤ ስለዚህ በየቀኑ ጥበቃህ አይለየን፤ በመከራ ጊዜም ታደገን፡፡",
      "3": "የአንተ ድምፅ እንደመብቅ በሚበርቅበት ጊዜ ሕዝቦች ይሸሻሉ፤ ስለ እኛም ለመዋጋት በምትነሣበት ጊዜ መንግሥታት ይበተናሉ፡፡",
      "4": "ሀብታቸውን ሁሉ ጥለው ስለሚሸሹ ዘራፊዎች እንደኩብኩባና አንበጣ ይረባረቡበታል፡፡",
      "5": "በሁሉ ነገር ላይ ሥልጣን ያለው ያህቬህ(יהוה) እንዴት ታላቅ ነው! እርሱ ኢየሩሳምን በፍትሕና በንቀት ይሞላታል፡፡",
      "6": "ለመንግሥትዋም ጽናትን ይሰጣል፤ ሕዝቡንም ዘወትር ይጠብቃል፤ ጥበብንና ዕቀትንም ይሰጣቸዋል፤ ትልቁ ሀብታቸውም እግዚአብሔን መፍራት ይሆናል፡፡",
      "7": "“ጀግኖች ነን” የሚሉ ሁሉ ዕርዳታ ይጠይቃሉ፤ የሰላም መልእክተኞችም መራራ ለቅሶ ያለቅሳሉ፤",
      "8": "አውራ ጎዳናዎች እጅግ አደገኞች ከመሆናቸው የተነሣ ማንም ሰው ዝር አይልባቸውም፤ ቃል ኪዳኖች ፈርሰዋል፤ የውል ስምምነቶችም ተጥሰዋል፤ ከዚህም የተነሣ ክብር የሚገባው ሰው አልተገኘም፡፡",
      "9": "ምድሪቱ የማትታረስ ሰው አልባ ሆናለች፤ የሊባኖስ ደኖች ደርቀዋል፤ ለሙ የሳሮን ሸለቆ ወደ በረሓነት ተለውጦአል፤ በባሳንና በቀርሜሎስ ተራራዎች የሚገኙ ዛፎች ቅጠላቸው ረግፎአል፡፡",
      "10": "እነሆ ያህቬህ(יהוה) ለመንግሥታት ሁሉ እንደሚል እንዲህ ይላል፥ “እኔ አሁን አንድ ሥራ ለመሥራት እነሣለሁ፤ የቱን ያህል ኀያልና ታቅ እንደሆነክም አሳያችኋለሁ፤",
      "11": "ገለባን ፀንሳ እብቅን እንደምትወልድ በመሆን ከንቱ ዕቅድ ታወጣላችሁ፤ የምታደርጉትም ሁሉ ዋጋ ቢስ ነው፤ ስለዚህ እስትንፋሳችሁ እንደ እሳት ሆኖ ያጋያችኋል፡፡",
      "12": "ለኖራ እንደሚቃጠል ቋጥኝ ትሰባበራላችሁ፤ እንደ እሾኽም በእሳት ተቃጥላችሁ ዐመድ ትሆናላችሁ፡፡",
      "13": "በቅርብና በሩቅ ያሉ ሁሉ እኔ ያደረግሁትን ሰምተው ኀያልነቴን ያረጋግጣሉ፡፡”",
      "14": "ኀጢአተኞቹ የጽዮንን ሕዝብ በፍሃት በመንቀጥቀጥ ላይ ናቸው፤ ስለዚህም “የያህቬህ(יהוה) ፍርድ ለዘላለም እንደሚነድ እሳት ነው፤ ከእኛ መካከል ከዚህ ዐይነቱ ፍርድ ምን ሊያመልጥ ይችላል” ይላሉ፡፡",
      "15": "መልካም የሆነውን ነገር ብታደርጉና ቅን የሆነውን ነገር ብትናገሩ ትድናላችሁ፤ ስለዚህ በስልጣናችሁ ተመክታችሁ ድኾችን በመጨቆን አትበዝብዙ፤ ጉቦ ለመቀበል እጃችሁን አትዘርጉ፤ ሰው ለመግደልም ሆነ ሌላ ክፉ ነገር ለማድግ ዕቅድ ከሚያወጡ አድመኞች ጋር አትተባበሩ፡፡",
      "16": "እንዲህ ካደረጋችሁ በሰላም ትኖራላችሁ፤ በብርቱ ምሽግ የመጠበቅን ያህል ዋስትና ይኖራችኋል፤ የምትበሉት ምግብና የምትጠጡት ውሃ ይኖራችኋል፡፡",
      "17": "በአራቱ መእዘን ወሰንዋ በሰፊ ምድር ላይ ውበት ባለው ግርማ የሚያስተዳድረውን ንጉሥ እንደጋና ታያላችሁ፤",
      "18": "ከባዕዳን ግብር አስገባሪዎችና ሰላዮች ይደርስባችሁ የነበረ ፍርሃት ትዝታ ብቻ ሆኖ ይቀራል፡፡",
      "19": "እናተ ልታስተውሉትና ልትረዱት በማትችሉት ቋንቋ የሚንተባተቡባችሁን እብተኞች ባዕዳን ሕዝቦችን ከእንግዲህ ወዲህ አታዩአቸውም፡፡",
      "20": "የታወቁ የሀይማኖት በዓላትን ይምናከብርባትን የጽዮንን ከተማ ተመልከቱ! በሰላ ትኖሩባት ዘንድ ምቹ የሆነችውን ኢየሩሳሌምን እዩ! ካስማዎቹ ከቶ እንደማይነቀሉ፥ ገመዶቹም እንደማይበጠሱና ከስፍራው እንደማይንቀሳቀስ ድንኳን ትሆናለች፡፡",
      "21": "ያህቬህ(יהוה) ግርማ ያለውን ክብን ይገልጥልናል፤ በሰፋፊ ወንዞችና የውሃ ምንጮች አጠገብ እንኖራለን፤ ይጠላት መርከቦችም በእነርሱ ላይ አይንሳፈፉም፡፡",
      "22": "ብዙ መርከቦች ቢዘጋጁም ሸራቸው መዘርጋት ስለማይችል፥ ጥቅመቢስ ይሆናሉ፤ የጠላት ሠራዊት ሀብት የሆነውን ሁሉ እንቀማለን፤ አንካሶች እንኳ ድርሻቸውን እስኪያገኙ ድረስ በቂ ሀብት ይኖራል፤",
      "23": "ያህቬህ(יהוה) ራሱ ንጉሣችን፥ ፈራጃችንና መሪያችን ነው፡፡ እርሱም ያድነናል፡፡",
      "24": "ከአገራችን ነዋሪዎች መካከል “አመመኝ” ብሎ የሚያዝን አንድምሰው አይኖርም፤ የኃጢአትም ሁሉ ይቅርታ ይገኛል፡፡"
    },
    "Chapter 34": {
      "1": "የዓለም መንግሥታት ሕዝቦች ሁሉ በአንድነት ተሰብስባችሁ ስሙ! ምድርና በእርስዋም ይምትኖሩ ሁሉ ወደ እኔ ቅረቡና አድምጡ!",
      "2": "ያህቬህ(יהוה) በመንግሥታትና በሠራዊቶቻቸው ሁሉ ላይ ተቆጥቶአል፤ ሊያጠፋቸውም ወስኖአል፤",
      "3": "ሬሳቸው የትም ተጥሎ በመበስበስ ይጠነባል እንጂ አይቀበርም፤ ተራራዎችም በደም የተሸፈኑ ይሆናል፡፡",
      "4": "ፀሐይ፥ ጨረቃና ከዋክብት ፈራርሰው ዐፈር ትቢያ ይሆናሉ፤ ሰማይም እንደ ብራና ተጠቅልሎ ይወገዳል፤ ከዋክብትም እንደ ወይንና እንደ በለስ ዛፍ ቅጠል ይረግፋሉ፡፡",
      "5": "ያህቬህ(יהוה) በሰማይ ሰይፉን አዘጋጅቶአል፤ ጥፋት እንዲደርስባቸው የፈረደባቸውን የኤዶምን ሕዝብ ይመታል፡፡",
      "6": "ለመሥዋዕት የቀረቡ የበግና የፍየል ጥቦቶች በሚሠውበት ጊዜ ደማቸውና ስባቸው ቢለዋውን እንደሚሸፍን የእርሱም ሰይፍ በኤዶማውያን ደመና ስብ ይሸፈናል፤ ያህቬህ(יהוה) ይህ መሥዋዕት በቦጽራ ከተማ፥ ይህንንም ታላቅ ዕርድ በኤዶም ምድር ያቀርባል፡፡",
      "7": "ሕዝቡ እንደ ጎሽና እንደ ብርቱ ኮርማዎች ይወድቃሉ፤ ምድሪቱም በደም ተሞልታ ትቀላች፤ በስብም ትሸፈናለች፡፡",
      "8": "ይህም ያህቬህ(יהוה) ጽዮንን የሚታደግበት ጊዜ ነው፤ በጠላቶችዋም ላይ ይበቀላል፡፡",
      "9": "የኤዶም ወንዞች ወደ ሬንጅነት ይለወጣሉ፤ ዐፈሩም ወደ ዲን ይለወጣል፤ አገሪቱም በሙሉ እንደ ሬንጅ ትነድዳለች፡፡",
      "10": "ቀንና ሌለት ትቃጠላለች፤ ጢስም ከእርስዋ መውጣቱን ለዘላለም አያቋርጥም፤ ምድሪቱም በዘመናት ሁሉ የማትጠቅም ባድማ ትሆናለች፤ ዳግመኛ በእርስዋ ውስጥ አልፎ የሚሄድ አይኖርም፡፡",
      "11": "ጭልፊትና ጃርት ይወርሱአታል፤ የጉጉትና የቁራም መጮኸያ ትሆናለች፤ በላይዋም የመፍረስዋ መለኪያ የሆኑ ገመድና የባዶነትዋ መመዘኛ የሆኑ ቱምቢ ይዘረጋባታል፤",
      "12": "አገሪቱንም የሚስተዳድር ንጉሥ አይገኝም፤ መሪዎችም ሁሉ ይወገዳ፡፡",
      "13": "ቤተ መንግሥቶቸችዋና በቅጽር የተመሸጉ ከተሞችዋ ሁሉ እሾኽና አሜክላ ይበቅልባቸዋል፤ የቀበሮና የጉጉት መኖሪያዎች ይሆናሉ፡፡",
      "14": "የዱር አራዊት ይመላለሱባታል፤ አጋንንትም እርስ በርሳቸው ይጠራራሉ፤ የሌሊት ጅኒም ማረፊያ ስፍራ በመፈለግ ወደዚያ ትመጣለች፡፡",
      "15": "ጉጉቶች ጎጆ የሠሩባታል፤ እንቁላል ወልደው ጫጩቶችን በመፈልፈል ያሳድጉባታል፤ ትልልቅ አሞራዎች እየተጠራሩ እዚያ ይሰበሰባሉ፡፡",
      "16": "ስለ ሕያዋን ፍጥረት ሁሉ በያህቬህ(יהוה) መጽሐፍ የተጻፈውን ፈልጋችሁ አንብቡ፤ ከእነዚህ ፍጥረታት አንዱ እንኳ አይጠፋም፤ የኑሮ ጓደኛ አጥቶ ብቻውን የሚኖርም አይገኝም፤ ያህቬህ(יהוה) ራሱ ይህ እንዲሆን ስላዘዘ እርሱ ራሱ በኅብረት እንዲሩ ያደርጋቸዋል፡፡",
      "17": "በመካከላቸው ምድርን የሚያከፋፍልና ለእያንዳንዱም ድርሻውን የሚሰጠው ያህቬህ(יהוה) ነው፤ በዘመናት ሁሉ በምድሪቱ ላይ ይኖራሉ፤ ምድሪቱም ለዘላለም የእነርሱ ርስት ትሆናለች፡፡"
    },
    "Chapter 35": {
      "1": "በረሓውና ደረቁ ምድር ደስ ይለዋል፤ በምደረ በዳም አበቦች ያብባሉ፡፡",
      "2": "በረሓው በደስታ በመዘመር እልል ይላል፤ እንደ ሊባኖስ ተራራዎች ውብ ይሆናሉ፤ እንደ ቀርሜሎስና እንደ ሳሮን የእርሻ ቦታዎች ለም ይሆናል፡፡ ሰው ሁሉ የያህቬህ(יהוה) ን ግርማ ያያል፤ ታላቅነቱንና ኀያልነቱንም ይመለከታል፡፡",
      "3": "የደከሙትን ክንዶች አጠንክሩ፥ የተብረከረኩ ጉልበቶችንም አበርቱ፡፡",
      "4": "ስለዚህ ተስፋ የቆረጠውን ሁሉ፥ “በርታ አይዞህ አትፍራ! ያህቬህ(יהוה) ሊታደግህ ይመጣል” ጠላቶችህንም ይበቀላል” በሉት፡፡",
      "5": "በዚያን ጊዜ ዕውሮች ያያሉ፤ ደንቆሮዎችም ይሰማሉ፤",
      "6": "አንካሳዎች እንደ ሚዳቋ ይዘላሉ፤ መናገር የማይችሉ ድዳዎች ይዘምራሉ፤ በበረሓ ውስጥ የጅረት ውሃ ይፈስሳል፡፡",
      "7": "የሚያቃጥለው አሸዋ፥ ሐይቅ ይሆናል፤ ደረቁም ምድር በምንጭ ውሃ ይረሰርሳል፤ የቀበሮዎች መፈንጪያ የነበረው ስፍራ ለምለም ሣርና ቄጠማ የሚበቅልበት ይሆናል፡፡",
      "8": "“የቅድስና መንገድ” የተባለ አውራ ጎዳናም በዚያ ይኖራል፤ በዚያም መንገድ ኃጢአተኛ ከቶ አይራመድበትም፤ አሳሳቾችም አይገኙበትም፡፡",
      "9": "አንበሶችም ሆነ ነጣቂ አውሬዎች በዚያ አይገኙም፤ በዚያ መንገድ የሚመላለሱ ያህቬህ(יהוה) የታደጋቸው ወገኖች ብቻ ይሆናሉ፡፡",
      "10": "እልል እያሉ በመዘመር ወደ ጽዮን በደስታ ይደርሳሉ፤ ከሐዘንና ከትካዜም ነፃ በመሆን ለዘላለም ደስ ይላቸዋል፡፡"
    },
    "Chapter 36": {
      "1": "ሕዝቅያስ በይሁዳ በነገሠ በዐሥራ አራተኛው ዓመት፥ የአሦር ንጉሠ ነገሥት ሰናክሬብ በተመሸጉት የይሁዳ ከተማዎች ላይ አደጋ ጥሎ ወሰዳቸው፡፡",
      "2": "ንጉሥ ሕዝቅያስ እጁን እንዲሰጥ ይጠይቀው ዘንድ የአሦር ኑጉሠ ነገሥት ዋና ባለ ሥልጣን ከብዙ ሠራዊት ጋር ከላኪሽ ወደ ኢየሩሳሌም ላከው፤ እርሱም ሄዶ የላይኛው ኩሬ ውሃ በሚተላለፍበት ቦይ አጠገብ ወደ ልብስ አጣቢዎች መስክ የሚወስደውን መንገድ ያዘ፡፡",
      "3": "ሦስት አይሁዳዊያንም ሊገናኙት ወጡ፤ እነርሱም የቤተ መንግሥት አዛዥ የነበረው የሒልቂያ ልጅ ኤልያቂም፥ የቤተ መንግሥት ዋና ጸሐፊ የነበረው ሼብና የታሪክ መዝጋቢ የነበረውም የአሳፍ ልጅ ዮአሕ ነበሩ፡፡",
      "4": "የአሦራዊያን ባለሥልጣንም እንዲህ አላቸው፤ “ለንጉሥ ሕዝቅያስ እንዲህ ብላችሁ ንገሩት፥ እነሆ የአሦር ንጉሠ ነገሥት የሚለው ይህ ነው፦ ‘ለመሆኑ ይህን ያህል ልበ ሙሉ የሆንከው በማን ተማምነህ ነው? ከቶ ወሬ፥",
      "5": "የጦርነት ስልትና ኀይል ይሆናል ብለህ ታስባለህ? ኧረ ለመሆኑ በአሦር ላይ ያመፅከው በማን ተማምነህ ነው?",
      "6": "ምንአልባት ግብጽ ትረዳኛለች ብለህ ተስፋ አድርገህ ይሆናል፤ ነገር ግን በእርስዋ መታመን በሸምበቆ የመደገፍ ያህል መሆኑን ዕወቀው፤ ተሰንጥቆ እጅህን ከሚወጋው በቀር ሸምበቆ ለምንም አይጠቅምህም፤ በግብጽ ንጉሥ የሚደገፍም የሚገጥመው ዕድል ይህንኑ የመሰለ ነው፡፡’”",
      "7": "የአሦራዊያን ባለ ሥልጣን ንግግሩን በመቀጠል እንዲህ አለ፥ “‘እኔ የምታመነው አምላኬ በሆነው በያህቬህ(יהוה)  ነው’ ትል ይሆናል፤ ታዲያ የይሁዳና የኢየሩሳሌም ሕዝብ በዚህ በአንድ መሠዊያ ብቻ እንዲያመልኩ ፈልገህ የያህቬህ(יהוה) ን መሠዊያዎችና የማምለኪያ ስፍራዎች ያፈራረስህ አንተ ሕዝቅያስ አይደለህምን?",
      "8": "ስለዚህ በአሦር ንጉሠ ነገሥት ስም ሆኜ የሚበጅህን ነገር እነግሃለሁ፤ ተቀምጠውባቸው ለመጋለብ የሚደፍሩ ሰዎች ካሉህ ሁለት ሺ ፈረሶች እሰጥሃለሁ፡፡",
      "9": "አንተ ከአሦራዊያን ባለሥልጣኖች የመጨረሻውን ዝቅተኛ መኮንን እንኳ ለመቋቋም የምትችል አይደለህም፤ ይህም ሆኖ ግብጻዊያን ሠረገላዎችንና ፈረሰኞችን ይልኩልኛል ብለህ ተስፋ ታደርጋህ፡፡",
      "10": "እኔስ ብሆን ይህንን አገር ለመውረርና ለማጥፋት የቻልሁት ያለ ያህቬህ(יהוה)  ፈቃድ ይመስልሃልን? እንዲያውም በአገሪቱ ላይ አደጋ ጥዬ እንዳጠፋት ያዘዘኝ ያህቬህ(יהוה)  ራሱ ነው፡፡”",
      "11": "ከዚህ በኋላ ኤልያቂም፥ ሼብናና ዮአሕ የአሦርያውያኑን ባለ ሥልጣል”እኛ ፍቹን ስለምናውቅ በሶርያ ቋንቋ እንድትነግረን እንለምንሃለን፤ በቅጽር ላይ ያሉት ሕዝብ ሁሉ በሚሰሙት በዕብራይስጥ ቋንቋ አትንገረን” አሉት፡፡",
      "12": "የአሦራውያን ባለሥልጣንም እንዲህ ሲል መለሰ፥ “የሶርያ ንጉሠ ነገሥት ይህን ሁሉ ለእናንተና ለንጉሣችሁ ብቻ እንድናገር የላከኝ መሰላችሁን? ከቶ አይደለም፤ ልክ እንደ እናንተ ኩሳቸውን መብላትና ሽንታቸውን መጠጣት ያለባቸው ሕዝቡም ጭምር ስለሆኑ፥ እኔ የምናገረውን በቅጽሩ ላይ ያሉት ሕዝቡ ሁሉ እንዲሰሙት ነው”",
      "13": "ስለዚህ የአሦር ባለ ሥልጣን ከተቀመጠበት ተነሥቶ ቆመ፤ ድምፁ ንም ከፍ አድርጎ በዕብራይስጥ ቋንቋ እንዲህ እያለ መናገር ጀመረ፥ “የአሦር ንጉሠ ነገሥት የሚነግራችሁን ስሙ፤",
      "14": "በሕዝቅያስ አትታለሉ፤ እርሱ ሊያድናችሁ ከቶ አይችልም፤",
      "15": "ሕዝቅያስ ‘በያህቬህ(יהוה)  ተማመኑ፤ እርሱ ያድነናል፤ ከተማችንም በአሦራውያን ሠራዊት እጅ እንዳትገባ ይከላከልልናል’ እያለ የሚሰብካችሁንም አትስሙት፡፡",
      "16": "ሕዝቅያስ የሚላችሁን አታዳምጡ፤ የአሦር ንጉሠ ነገሥት ከከተማ እየወጣችሁ እጃችሁን እንድትሰጡ አዞአችኋል፤ ይህን ብታደርጉ ሁላችሁ እያንዳንዳችሁ የወይን ተክሎቻችሁን ዘለላ የበለስ ዛፎቻችሁን ፍሬ ትበላላችሁ፤ ከጉድጓዶቻችሁማ ውሃ ትጠጣላችሁ፡፡",
      "17": "ይህም የሚሆነው ንግሠ ነገሥቱ የእናተን አገር ወደምትመስል ምድር ወስዶ እስከሚያሰፍራችሁ ድረስ ነው፤ በዚያችም ምድር የወይን ጠጅ የሚገኝባቸው የወይን ተክል ቦታዎችና በቂ የእንጀራ እህል የሚመረትባቸው እርሻዎች አሉ፤",
      "18": "ስለዚህ ሕዝቅያስ ‘ያህቬህ(יהוה)  ይታደጋችኋል’ እያለ በመስበክ አያሞኛችሁ፤ ለመሆኑ ከሌሎች ሕዘቦች አማልክት መካከል አንድ እንኳ ከአሦር ንጉሠ ነገሥት እጅ አገሩን ለማዳን የቻለ ይገኛል?",
      "19": "ታዲያ ይህ ከሆነ የሀማትና የአርፋድ አማልክት የት አሉ? የሰፋርዋይም አማልክትስ የት ደረሱ? ለመሆኑ ከእነርሱ አንዱ እንኳ ሰማሪያን ሊያድን ችሎአልን?",
      "20": "የእነዚህ ሁሉ አገሮች አማልክት ከንጉሠ ነገሥታችን እጅ አገራቸውን ለማዳን የቻሉበትጊዜ አለን? ታዲያ እናንተ ‘ያህቬህ(יהוה)  ኢየሩሳሌምን ያድናታ’ ብላችሁ ያምታስቡት እንዴት ነው?”",
      "21": "ሕዝቡም ቀደም ሲል ንጉሥ ሕዝቅያስ ባዘዛቸው መሠረት ዘንዲት ቃል ሳይናገሩ ዝም አሉ፡፡",
      "22": "ከዚህ በኋላ የቤተ መንግሥት አዛዥ የነበረው የሕልቂያ ልጅ ኤልያቂም፥ ጸሐፊው ሼብናና የታሪክ መዝጋቢ የነበረውም የአሳፍ ልጅ ዮአሕ በሐዘን ልብሳቸውን ቀደዱ፤ ወደ ንጉሥ ሕዝቅያስም ቀርበው የአሦርያውያንን ባለ ሥልጣን የተናገረውን ሁሉ አስረዱ፡፡"
    },
    "Chapter 37": {
      "1": "ንጉሥ ሕዝቅያስ ይህን ሁሉ በሰማ ጊዜ በሐዘን ልብሱን ቀደደ፤ ማቅ ለብሶም ወደ ያህዌ ቤተ መቅደስ ሄደ።",
      "2": "የቤተ መንግሥቱን አዛዥ ኤልያቂምን፥ የቤተ መንግሥቱን ዋና ጸሐፊ ሼብንና ከካህናት መካከል ታዋቂዎች የሆኑትን ወደ አሞጽ ልጅ ወደ ነቢዩ ኢሳይያስ ላከ፤ እነርሱም ማቅ ለብሰው ነበር።",
      "3": "እነርሱም ከሕዝቅያስ ተቀብለው ለኢሳይያስ የነገሩት መልእክት ይህ ነበር፥ “ዛሬ የታላቅ መከራ ቀን ነው፤ የሚያሳፍር ቅጣትና ውርደት እየደረሰብን ነው፤ የምትወልድበት ጊዜ ደርሶ ለማማጥ አቅም እንዳነሣት ሴት ሆነናል፤",
      "4": "የአሦር ንጉሠ ነገሥት ሕያው የሆነውን ያህዌን እንዲሰድብለት ከፍተኛ ባለሥልጣኑን ልኮአል፤ አምላክህ ያህዌ ይህን ስድብ ሰምቶ ተሳዳቢውን ይቀጣ ይሆናል፤ ስለዚህ ከሕዝብ ባችን መካከል በሕይወት ስለሚተርፉት እባክህ ወደ ያህዌ ጸልይ።”",
      "5": "ኢሳይያስም ንጉሥ ሕዝቅያስ የላከውን መልእክት ተቀብሎ፥",
      "6": "ከዚህ የሚከተለውን መልእክት ላከለት፥ “ያህዌ እንዲህ ይልሃል፥ ‘ሊያድናችሁ አይችልም’ እያሉ አሦራውያን የሚያሰሙትን ዛቻ አትፍሩ፤",
      "7": "እነሆ እኔ የሚያስፈራ የሽብር ወሬ የሚያሾከሹኩበትን መንፈስ እልክበታለሁ፤ ስለዚህም ወደ አገሩ ተመልሶ እንዲሄድና እዚያም በገዛ ምድሩ በሰይፍ ተመትቶ እንዲሞት አደርገዋለሁ።”",
      "8": "የአሦራውያን ባለ ሥልጣን ንጉሠ ነገሥቱ ላኪሽን ለቆ በአቅራቢያ ወዳለችው ወደ ሊብና ከተማ በመሄድ እዚያ በመዋጋት ላይ መሆኑን ሰማ፤ ከእርሱ ጋር ለመማከርም ወደዚያ ሄደ።",
      "9": "በኢትዮጵያ ንጉሥ በቲርሓቃ የሚመራ የግብጽ ሠራዊት እነርሱን ለመውጋት በመገሥገሥ ላይ መሆኑን አሦራውያን ሰሙ፤ የአሦር ንጉሠ ነገሥት ይህን በሰማ ጊዜ ወደ ሕዝቅያስ እንዲህ የሚል ደብዳቤ በመልእክተኛ እጅ ላከ፥",
      "10": "“የይሁዳ ንጉሥ ሕዝቅያስ ሆይ! የምትታመንበት አምላክ ‘ኢየሩሳሌም በአሦር መንግሥት እጅ አትወድቅም’ ብሎ ተስፋ በመስጠት አያታልልህ፤",
      "11": "የአሦር ንጉሠ ነገሥት አንድን አገር ለማጥፋት በሚፈልግበት ጊዜ ሁሉ ምን እንደሚያደርስባት ሰምተሃል፤ ታዲያ አንተስ ከዚህ የምታመልጥ ይመስልሃልን?",
      "12": "የቀድሞ አባቶቼ የጎዛንን፥ የካራንና የሬጼፍን ከተሞች አጥፍተዋል፤ በታላሳር ይኖሩ የነበሩትን የዔደንን ሕዝብ ገድለዋል፤ ይህ ሁሉ ሲሆን ከአማልክቶቻቸው አንድ እንኳ ሊያድናቸው አልቻለም።",
      "13": "የሐማት፥ የአርፋድ፥ የሰፋርዋይም የሄናዕና የዒዋ ከተሞች ነገሥታት አሁን ወዴት አሉ?”",
      "14": "ንጉሥ ሕዝቅያስ ደብዳቤውን ከመልእክተኞቹ ተቀብሎ አነበበው፤ ወደ ቤተ መቅደስም ወስዶ ደብዳቤውን በያህዌ ፊት በማቅረብ",
      "15": "እንዲህ ሲል ጸለየ፥",
      "16": "“የእስራኤል አምላክ የሆንህ ያህዌ ሆይ! ኪሩቤል ተብለው በሚጠሩ መላእክት ላይ ባለው ዙፋንህ የተቀመጥህ አምላክ አንተ ብቻ ነህ፤ የዓለምንም መንግሥታት ሁሉ የምትመራ አንተ ነህ፤ ሰማይና ምድርን የፈጠርህ አንተ ነህ።",
      "17": "አሁንም ያህዌ ሆይ! የደረሰብንን መከራ ሁሉ ተመልከት፤ ሕያው የሆንከውን አምላክ አንተን በመስደብ ሰናክሬብ የተናገረውን የዛቻ ቃል ሁሉ አድምጥ።",
      "18": "ያህዌ ሆይ! የአሦር ነገሥታት ብዙ መንግሥታትን ማጥፋታቸውንና ምድራቸውንም መደምሰሳቸውን ሰምተናል።",
      "19": "እንጨቱን በመጥረብ፥ ድንጋዩን በማለዘብ በሰው እጅ የተሠሩ ከንቱ የሆኑ አማልክቶቻቸውን በእሳት አቃጥለው አጥፍተዋል።",
      "20": "ያህዌ አምላካችን ሆይ! አንተ ብቻ አምላክ መሆንህን የዓለም ሕዝቦች ሁሉ ያውቁ ዘንድ አሁን ከአሦራውያን እጅ በመታደግ አድነን።”",
      "21": "ከዚህ በኋላ የአሞጽ ልጅ ኢሳይያስ ወደ ንጉሥ ሕዝቅያስ እንዲህ የሚል መልእክት ላከ፥ “የእስራኤል አምላክ የሆነው ያህዌ እንዲህ ይላል፡- ስለ አሦር ንጉሠ ነገሥት ስለ ሰናክሬብ ዛቻ ያቀረብኸውን ጸሎት ሰምቻለሁ፤",
      "22": "ስለ እርሱም ያህዌ የተናገረው ቃል ይህ ነው፥ ሰናክሬብ ሆይ! የኢየሩሳሌም ከተማ አንተን በመናቅ ታፌዝብሃለች፤",
      "23": "በስድብ የምታቃልለው ማንን ይመስልሃል? ይህን ሁሉ የድፍረት ቃል የምትናገረው እኮ የእስራኤል ቅዱስ በሆነው አምላክ ነው፤",
      "24": "አገልጋዮችህን ልከህ በያህዌ ላይ የስድብ ቃል በመናገር፡- በሠረገላዎቼ ብርታት ከፍተኛ የሆኑ የሊባኖስ ተራራዎችን የዣለሁ፤ ረዣዥም የሆኑትን የዝግባዎችንና የተዋቡ የጥድ ዛፎችን ቆርጫለሁ፤ በከፍተኛ ስፍራዎች ላይ ጥቅጥቅ ወዳሉት ደኖች አልፌአለሁ።",
      "25": "በባዕዳን አገሮች ጉድጓዶችን ቆፍሬ ውሃ ጠጥቻለሁ፤ የብዙ ሠራዊቴ እግር የዓባይን ወንዝ አድርቋል ብለህ ተመክተሃል።",
      "26": "“ከብዙ ጊዜ በፊት ይህን ሁሉ የወሰንሁት እኔ ራሴ መሆኔን አልሰማህምን? ዕቅዱን አውጥቼ አሁን በፍጻሜ ያደረስሁት እኔ ነኝ፤ የተመሸጉ ከተሞችን የፍርስራሽ ክምር እንድታደርጋቸው ኀይልን የሰጠሁህ እኔ ነኝ።",
      "27": "እዚያ ይኖሩ የነበሩ ሕዝቦች ኀይል ስላልነበራቸው ከድንጋጤአቸው የተነሣ እንደ በድን ሆኑ፤ የሜዳ ላይ ሣር ወይም በቤት ጣራ ላይ የሚበቅል ጓሳ ደረቅ የምሥራቅ ነፋስ ሲመታው እንደሚጠወልገው ዐይነት ሆኑ።",
      "28": "“እኔ ስለ አንተ ሁሉን ነገር ዐውቃለሁ፤ ምን እንደምታደርግና ወዴት እንደምትሄድ እመለከታለሁ፤ በእኔ ላይ በቁጣ መነሣሣትህንም ተረድቻለሁ።",
      "29": "በእኔ ላይ ስለመቆጣትህና ስለ ልብህ ትዕቢት ሁሉ ሰምቼአለሁ፤ ስለዚህ አሁን በአፍንጫህ መቃጥን፥ በአፍህም ልጓም አግብቼ በመጣህበት መንገድ እመልስሃለሁ።”",
      "30": "ከዚህ በኋላ ኢሳይያስ ሕዝቅያስን እንዲህ አለው፥ ይህ ሁሉ እንደሚፈጸም ምልክቱ ይህ ነው፡- በአሁኑና በሚቀጥለው ዓመት ሳይዘሩት የበቀለውንና የገቦውን እህል ትበላላችሁ፤ በሦስተኛው ዓመት ግን የራሳችሁን እህል ዘርታችሁ ታመርታላችሁ፤ ወይንም ተክላችሁ ፍሬውን ትበላላችሁ።",
      "31": "በይሁዳ ከጥፋት የተረፉት ሁሉ ወደ መሬት ሥር ሰዶ እንደሚያድግና እንደሚያፈራ ተክል ይሆናሉ።",
      "32": "ይህ ሁሉ እንዲፈጸም የሠራዊት ጌታ ያህዌ ስለወሰነ ከኢየሩሳሌምና ከጽዮን ኮረብታ ከጥፋት የሚተርፉ ይኖራሉ።",
      "33": "“ያህዌ ስለ አሦራዊያን ንጉሠ ነገሥት የተናገረውም ቃል ይህ ነው፤ ‘ሰናክሬብ ወደዚህች ከተማ ፈጽሞ አይገባባትም፤ አንድ ፍላጻ እንኳ አይወረወርባትም፤ ጋሻ ያነገበ ወታደርም ወደ እርስዋ አይቀርብም፤ በዐፈር ቁልልም አትከበብም።",
      "34": "ስለዚህም እርሱ ወደዚህች ከተማ ሰይገባ በመጣበተ መንገድ ተመልሶ ይሄዳል፤ ይህን የተናገርሁ እኔ ያህዌ ነኝ።",
      "35": "ስለራሴ ክብርና ለአገልጋዬ ለዳዊት ስለሰጠሁት የተስፋ ቃል ይህችን ከተማ እኔ ራሴ በመከላከል አድናታለሁ።’”",
      "36": "በዚያው ሌሊት የያህዌ መልአክ ወደ አሦራውያን ሰፈር አልፎ መቶ ሰማኒያ አምስት ሺ ወታደሮችን ገደለ፤ በማግሥቱ በማለዳ ሰዎች በሚነቁበት ጊዜ ሁሉም ሞተው ተገኙ።",
      "37": "ከዚህ በኋላ የአሦራዊያን ንጉሠ ነገሥት ሰናክሬብ ወደኋላው በማፈግፈግ ወደ ነነዌ ተመለሰ።",
      "38": "ከዕለታት በአንዱ ቀን ኒሰሮክ በሚል ስም በሚጠራው ጣዖት ቤተ መቅደስ ውስጥ በስግደት ላይ እንዳለ ከልጆቹ ሁለቱ በተለይ አድራሜሌክና ሣሬጼን ተብለው የሚጠሩት በሰይፍ ገደሉት፤ እነርሱም ወደ አራራት አምልጠው ሄዱ፤ በእርሱም እግር ተተክቶ ከልጆቹ አንዱ አስራዶን የተባለው ነገሠ።"
    },
    "Chapter 38": {
      "1": "በዚያን ዘመን ንጉሥ ሕዝቅያስ በጠና ታሞ ለመሞት ተቃርቦ ነበር፤ የዓሞጽ ልጅ ነቢዩ ኢሳይያስ ሊጎበኘው ወደ እርሱ ሄዶ “ያህቬህ(יהוה)  ‘ከሕመምህ አትድንም፤ መሞትህም ስለማይቀር ሁሉን ነገር አስተካክል’ ብሎሃል” ሲል ነገረው፡፡",
      "2": "ሕዝቅያስ ፊቱን ወደ ግድግዳው መልሶ “ያህቬህ(יהוה)  ሆይ! በታማኝነትና በቅንነት እንዳገለገልሁህ፥ አንተ የምትደሰትበትንም ነገር ለማድረግ ዘወትር እጥር እንደነበር አስብ” እያለ በመጸለይ ምርር ብሎ አለቀሰ፡፡",
      "3": "ከዚህ በኋላ ያህቬህ(יהוה)  ኢሳይያስን እንዲህ አለው፥",
      "4": "“ወደ ሕዝቅያስ ሄደህ እንዲህ በለው፥ ‘የቀድሞ አባትህ የዳዊት አምላክ የሆንሁ እኔ ያህቬህ(יהוה)  ጸሎትህን ሰምቼአለሁ፤ እንባህንም ተመልክቼአለሁ፤ ስለዚህም በዕድሜህ ላይ ዐሥራ አምስት ዓመት ጨምሬልሃለሁ፤",
      "5": "አንተንና ይህችን የኢየሩሳሌም ከተማ ከአሦር ንጉሠ ነገሥት እጅ እታደጋለሁ፤ ከተማይቱንም በመከላከል እጠብቃታለሁ፡፡’”",
      "6": "ከዚህ በኋላ ኢሳይያስ የበለስ ቅጠሎችን አነባብሮ በእባጩ ላይ ቢያደርግ እንደሚፈወስ ለንጉሡ ነገረው፡፡",
      "7": "ንጉሥ ሕዝቅያስም “ድኜ ወደ ቤተ መቅደስ ለመሄድ እንደምችል የማውቀው በምን ምልክት ነው?” ሲል ኢሳይያስን ጠየቀ፡፡",
      "8": "ኢሳይያስም እንዲህ ሲል መለሰለት፥ “ያህቬህ(יהוה)  የሰጠውን የተስፋ ቃል የሚፈጽም ስለመሆኑ የሚሰጥህ ምልክት ይህ ነው፤",
      "9": "ንጉሥ አካዝ ባሠራው የመወጣጫ ደረጃ ላይ የሚያርፈውን ጥላ ያህቬህ(יהוה)  እንደገና ዐሥር ደረጃዎችን አልፎ ወደ ኋላ እንዲመለስ ያደርገዋል፡፡” ጥላውም ዐሥር ደረጃዎችን አልፎ ወደ ኋላ ተመለሰ፡፡",
      "10": "ሕዝቅያስም ከሕመሙ እንደተፈወሰ የሚከተለውን የምስጋና መዝሙር ጻፈ፡-",
      "11": "እኔ ገና በዕድሜዬ እኩሌታ የመኖር ዕድል ተነፍጎኝ ወደ ሙታን ዓለም የምወርድ መስሎኝ ነበር፡፡",
      "12": "ሕያዋን በሚኖሩበት በዚህ ዓለም ያህቬህ(יהוה) ን ወይም ከሕያው ፍጡር ሁሉ መካከል ሰውን ዳግመኛ አላይም ብዬ ነበር፡፡",
      "13": "ሕይወቴ በድንገት እንደ እረኛ ድንኳን የተነቀለና ተሠርቶም ሳያልቅ ከሸማኔው መጠቅለያ እንደተቆረጠ ልብስ ሆነ ብዬ አስቤ ነበር፤ ያህቬህ(יהוה)  ሕይወቴን በአጭር የቀጫት መስሎኝ ነበር፡፡",
      "14": "አንበሳ አጥንቶቼን እንደሰባበራቸው ያህል ዕርዳታ ለማግኘት ሌሊቱን ሁሉ ስጮኽ አድር ነበር፤ በእርግጥ ያህቬህ(יהוה)  ሕይወቴን በአጭር ያስቀረው መስሎኝ ነበር፡፡",
      "15": "ድምፄ የሰለለና የደከመ ነበር፤ እንደ ርግብም ዘወትር የሐዘን ድምፅ አሰማ ነበር፡፡ ወደ ሰማይ አሻቅቤ ከመመልከቴ የተነሣ ዐይኖቼ ይደክሙ ነበር፡፡ ያህቬህ(יהוה)  ሆይ ከዚህ ሁሉ መከራ አድነኝ፡፡",
      "16": "ይህን ሁሉ ያደረገው ያህቬህ(יהוה)  ራሱ ስለሆነ ምን ማለት እችላለሁ? ልቤ በምሬት ተሞልቶአል፥ እንቅልፍም የለኝም፡፡",
      "17": "ያህቬህ(יהוה)  ሆይ! ብትፈውሰኝና በሕይወት ብኖር ለአንተ እኖራለሁ፤ ለአንተም ብቻ የተለየሁ እሆናለሁ፡፡",
      "18": "ምሬቴ ወደ ሰላም ይመለሳል፤ ከአደጋም ሁሉ ሕይወቴን ታድናለህ፤ ኃጢያቴንም ሁሉ ይቅር ትላለህ፡፡",
      "19": "ከሙታን ዓለም ሊያመሰግንህ የሚችል እንድ እንኳ የለም፤ ሙታን ከቶ በአንተ መታመን አይችሉም፡፡",
      "20": "እኔ አሁን እንደማመሰግንህ ሊያመሰግኑህ የሚችሉት ሕያዋን ብቻ ናቸው፤ አባቶች ለልጆቻቸው የአንተን ታማኝነት ይነግራሉ፡፡",
      "21": "እግዚአብሔር እነሆ ፈውሰኸኛል፤ ስለዚህ በገና እየደረደርን ለአንተ የምስጋና መዝሙር እናቀርባለን፡፡ በሕይወት እስካለን ድረስም በቤተ መቅደስህ የምስጋና መዝሙር እንዘምራለን፡፡"
    },
    "Chapter 39": {
      "1": "በዚያን ዘመን የባቢሎን ንጉሥ የባላዳን ልጅ መሮዳክ ባላዳን ንጉሥ ሕዝቅያስ ታሞ መዳኑን ሰማ፤ ስለዚህም ከገጸ በረከት ጋር ደብዳቤ ላከለት፡፡",
      "2": "ሕዝቅያስም መልእክተኞቹን በደስታ ተቀበላቸው፤ በቤተ መንግሥቱም የዕቃ ግምጃ ቤት ያለውን ሀብት በሙሉ ብሩንና ወርቁን፥ ቅመማ ቅመሙንና፥ ሽቶውን፥ ጦር መሣሪያውንና በዕቃ ቤት ያለውን ንብት ሁሉ አሳያቸው፤ በቤተ መንግሥቱ ግምጃ ቤትም ሆነ በመንግሥቱ በማንኛውም ስፍራ ካው ሀብት ሁሉ ሕዝቅያስ ያላሳያቸው ምንም ነገር አልነበረም፡፡",
      "3": "በዚያም ጊዜ ነብዩ ኢሳይያስ ወደ ንጉሥ ሕዝቅያስ ሄዶ “እነዚህ ሰዎች ከወዴት መጡ? ምንስ ነገሩህ?” ብሎ ጠየቀው፡፡",
      "4": "ሕዝቅያስም “እነርሱ የመጡት ባቢሎን ከሚባል ከሩቅ አገር ነው” ሲል መለሰለት፡፡",
      "5": "ኢሳይያስም “በቤተ መንግሥቱ ምን አዩ? ሲል ጠየቀው፡፡",
      "6": "ሕዝቅያስም “ሁሉን ነገር አይተዋል፤ በግምጃ ቤት ካለው ሀብት ሁሉ ለእነርሱ ያላሳየኋቸው ምንም ነገር የለም” አለው፡፡",
      "7": "ኢሳይያስም ንጉሡን እንዲህ አለው፥ “የሠራዊት ጌታ ያህቬህ(יהוה)  እንዲህ ይላል፡-",
      "8": "የቀድሞ አባቶችህ እስከዚህች ቀን ያከማቹት በቤተ መንግሥትህ ያለው ሀብት ሁሉ ተጠራርጎ ወደ ባቢሎን የሚወሰድበት ጊዜ ይመጣል፤ ምንም ነገር አይቀርልህም፡፡",
      "9": "ከአንተም ዝርያዎች አንዳንዶቹ ወደ ባቢሎን ተማርከው በመሄድ በባቢሎን ቤተ መንግሥት ጃንደረባ ሆነው እንዲያገለግሉ ያደረጋል፡፡”",
      "10": "ንጉሥ ሕዝቅያስ በተለይ በእርሱ ዘመን፥ በሰላም የመኖር ዋስትና እንዳለ ስለተረዳ “ከያህቬህ(יהוה)  ተልከህ የነገርኸኝ ቃል መልካም ነው” አለ፡፡"
    },
    "Chapter 40": {
      "1": "ያህቬህ(יהוה)  አምላካችን እንዲህ ይላል፥",
      "2": "“ሕዝቤን አጽናኑ! አጽናኑ! የኢየሩሳሌም ሕዝብ አበረታቱ፤ ብዙ ዘመን በመሠቃየታቸው ምክንያት ኃጢአታቸው ይቅር እንደተባለላቸው ንገሩአቸው፤ ከኃጢአታቸው ብዛት የተነሣ በእጥፍ ተገቢውን ቅጣት ሰጥቼአቸዋለሁ፡፡”",
      "3": "እንዲህ የሚል ድምፅ ይሰማል፥",
      "4": "“በምድረ በዳ የጌታን መንገድ አዘጋጁ፤ በበረሓም ለአምላካችን ጥርጊያ ጎዳና አብጁ፡፡",
      "5": "ጎድጓዳውና ሸለቆው ይሙላ፤ ተራራውና ኮረብታው ሁሉ ዝቅ ብሎ ይደልደል፤ ተራራውና ወጣ ገባ የሆነው ምድር ሁሉ ይስተካከል፡፡",
      "6": "በዚያን ጊዜ የያህቬህ(יהוה)  ክብር ይገለጣል፤ ሥጋ ለባሽ የሆነ ሰው ሁሉ ይህንኑ ያያል፤ ይህንንም ተስፋ የሰጠ ራሱ ያህቬህ(יהוה)  ነው፡፡",
      "7": "አንድ ድምፅ “የዐዋጅ ቃል ተናገር!” እያለ ይጮኻል፡፡",
      "8": "እኔም “ምን ብዬ ላውጅ?” ስል ጠየቅሁ፡፡",
      "9": "ያም ድምፅ “እንዲህ ብለህ ዐውጅ” አለኝ፥",
      "10": "“ሰው ሁሉ እንደ ሣር ነው፤ ክብሩም ሁሉ እንደ ሜዳ አበባ ነው፤",
      "11": "የያህቬህ(יהוה)  ነፋስ በሚነፍስበት ጊዜ፥ ሣሩ እንደሚደርቅና አበባውም እንደሚረግፍ ሰውም አንዲሁ ረጋፊ ነው፡፡",
      "12": "በእርግጥ ሣር ይደርቃል፤ አበባም ይረግፋል፤ የአምላካችን ቃል ግን ዘላለም ጸንቶ ይኖራል፡፡”",
      "13": "ኢየሩሳሌም ሆይ! ከፍ ወዳለው ተራራ ውጪ፤ የምሥራቹንም ቃል ዐውጂ፤",
      "14": "ጽዮን ሆይ! ድምፅሽን ከፍ አድርገሽ ተናገሪ፤ የምሥራቹንም ቃል አብሥሪ፤",
      "15": "ተናገሪ አትፍሪ፤ ለይሁዳ ከተሞች፥ “እነሆ አምላካችሁ ይመጣል” ብለሽ ንገሪ፡፡",
      "16": "ልዑል ያህቬህ(יהוה)  በታላቅ ኀይል ለመግዛት ይመጣል፤ የተቤዣቸውንም ሕዝብ ያመጣቸዋል፡፡",
      "17": "እንደ እረኛ ለመንጋው ክብካቤ ያደርጋል፤ ግልገሎቹን በአንድነት ይሰበስባል፤ በእጆቹም አቅፎ ይወስዳቸዋል፤ እናቶቻቸውንም ርኅራኄ ይመራቸዋል፡፡",
      "18": "ውቅያኖስን በእፍኙ፥ ሰማይንም በስንዝሩ፥ የምድርን ዐፈር በቁና፥ መለካት የሚችል ማን ነው?",
      "19": "ተራራዎችንና ኮረብቶችንስ በሚዛን የሚመዝን ማን ነው?",
      "20": "ያህቬህ(יהוה) ን “እንዲህ አድርግ” ብሎ የሚያዝዘውስ ማን ነው? እርሱን ማስተማርና መምከር የሚችልስ ማን ነው?",
      "21": "ለማወቅና ለማስተዋል፥ አንዳንድ ነገሮች እንዴት መሠራት እንዳለባቸው ለመማር ያህቬህ(יהוה)  የማንንም ምክር አይጠይቅም፡፡",
      "22": "መንግሥታት በያህቬህ(יהוה)  ፊት ከአንድ የውሃ ጠብታ ያነሱ ናቸው፤ ደሴቶችም በእርሱ ዘንድ ምንም ክብደት እንደሌለው እንደ ትቢያ የቀለሉ ናቸው፡፡",
      "23": "በሊባኖስ ደን ውስጥ የሚገኙ እንስሳት ሁሉ ለአምላካችን መሥዋዕት ለመሆን የሚበቁ አይደሉም፤ ዛፎቹም ሁሉ የመሥዋዕቱን እሳት ለማቀጣጠል አይበቁም፡፡",
      "24": "በያህቬህ(יהוה)  ዘንድ ነገሥታት ሁሉ እንዳሉ የሚቆጠሩ አይደሉም፡፡ እነርሱ በእርሱ ዘንድ እንደ ኢምንት የሚቆጠሩና ዋጋ የሌላቸው ናቸው፡፡",
      "25": "ያህቬህ(יהוה) ን ከማን ጋር ታነጻጽሩታላችሁ? ከማንስ ጋር ታመሳስሉታላችሁ?",
      "26": "እርሱ እንጨት ጠራቢ እንደሚቀርጸው፥ አንጥረኛም በወርቅ እንደሚለብጠው በብር ማቆሚያ ላይም እንደሚያኖረው ጣዖት ዐይነት አይደለም፡፡",
      "27": "እስራኤል ሆይ! “ያህቬህ(יהוה)  ችግሬን አያውቅልኝም፤ በፍትሕ መጓደል ስሠቃይም እያየ ዝም ይላል” ብለህ ለምን ታማርራለህ? ",
      "28": "ከቶ ዐታውቅምን? ከቶስ አልሰማህምን? ያህቬህ(יהוה)  የዘላለም አምላክ ነው፤ ዓለምን ሁሉ የፈጠረ እርሱ ነው፤ እርሱ ከቶ አይደክምም ወይም አይታክትም፤ አሳቡን መርምሮ ሊደርስበት የሚቻለው የለም፡፡ ",
      "29": "እርሱ ለደከሙት ብርታትን ይሰጣል፤ ለዛሉትም ኀይልን የጨምራል፡፡ 30ወጣቶች እንኳ ይደክማሉ፥ ይታክታም፤ ጎልማሶቸም ዝለው ይወድቃሉ፤ ",
      "31": "በያህቬህ(יהוה)  ተማምነው የሚኖሩ ግን ኀይላቸው ይታደሳል፤ እንደ ንሥር በክንፍ የበራሉ፤ ሮጣሉ አይታክቱም፤ ይሄዳሉ አይደክሙም፡፡"
    },
    "Chapter 41": {
      "1": "ያህቬህ(יהוה) እንዲህ ይላል፥ “እናንተ በሩቅ የምትኖሩ አገሮች ጸጥ ብላችሁ አድምጡኝ፤ አቤቱታችሁን በፍርድ አደባባይ ለማሰማት ተዘጋጁ፤ ለእናተም የመናገር ዕድል ይሰጣችኋል፤ ትክክለኛው ማን እንደሆነ ለማወቅ ፊት ለፊት እንገናኝ፡፡",
      "2": "“ወራሪውን አነሣሥቶ ከምሥራቅ ያመጣ፥ በደረሰበት ሁሉ ድል እንዲቀዳጅ ያደረገ ማን ነበር? በነገሥታትና በሕዝቦች ላይ ድል እንዲቀዳጅ ያደረገውስ ማን ነው? በሰይፉ አመታት እንደ ትቢያ ያደርጋቸዋል፡፡ ገለባ በነፋስ እንደሚበተን በፍላጻዎቹ ይበትናቸዋል፡፡",
      "3": "ከኋላ እያሳደደ ያለ ምንም ችግር ወደ ፊት ይገሠግሣል፤ ከፍጥነቱ የተነሣ መሬት የሚረግጥ አይመስልም፡፡",
      "4": "ይህ እነዲሆን የፈቀደ ማን ነው? የታሪክንስ ሂደት የሚቆጣጠር ማን ነው? እኔ ያህቬህ(יהוה) ከመጀመሪያ ነበርሁ፤ በመጨረሻም የምገኝ እኔው ነኝ፡፡",
      "5": "“በሩቅ አገሮች የሚኖሩ ሕዝቦች እኔ ያደረግሁትን ሁሉ አይተዋል፤ ስለዚህም እጅግ ደንግጠው ተንቀጥቅጠዋል፤ በአንድነትም ተሰብስበው ወደ እኔ መጥተዋል፡፡",
      "6": "አንዱ ሌላውን ይረዳል፤ ወንድምም ወንድሙን ‘አይዞህ በርታ!’ ይለዋል፡፡",
      "7": "የእጅ ጥበብ ዐዋቂው ወርቅ አንጥረኛን ያበረታታዋል፤ ጣዖት ጠርቦ በመዶሻ የሚያለሰልሰውም በምስማር እየመታ የሚያገጣጥመውን ‘አይዞህ በርታ!’ ይለዋል፡፡ እርስ በርሳቸውም ‘የማያያዣያው ብረት በጥሩ ሁኔታ ጠብቆአል’ እያሉ ጣዖቱ እንዳይንቀሳቀስ አድርገው በአንድ ቦታ በምስማር ይቸነክሩታል፡፡",
      "8": "ነገር ግን አንተ አገልጋዬ እስራኤል ሆይ! ሕዝቤ እንድትሆን የመረጥሁህ የወዳጄ የአብርሃም ዘር ነህ፡፡",
      "9": "ከምድር ዳርቻ አመጣሁህ፥ ከአራቱም ማእዘን ጠራሁህ፤ ‘አገልጋዬ ትሆናለህ’ ብዬ መረጠሁህ እንጂ አልጣልሁህም፡፡",
      "10": "እኔ ከአንተ ጋር ነኝና አትፍራ፤ እኔ አምላክህ ነኝ፥ ተስፋ አትቁረጥ፤ እኔ አበረታሃለሁ፥ እረዳህማለሁ፤ ድል ነሺ በሆነ ክንዴ እደግፍሃለሁ፡፡",
      "11": "በአንተ ላይ የተቆጡ ሁሉ ተሸንፈው ያፍራሉ፤ አንተንም ለመጉዳት የሚነሡ ጠፍተው እንዳልነበሩ ይሆናሉ፡፡",
      "12": "አንተን ሲፈታተኑ የነበሩትንም ሁሉ ትፈልጋቸዋለህ፤ ነገር ግን አታገኛቸውም፤ በአንተ ላይ ጦርነት አስነሥተው የነበሩትም ፈጽሞ እንዳልነበሩ ይሆናሉ፡፡",
      "13": "‘አይዞህ አትፍራ፥ አትደንግጥ፥ ቀኝ እጅህን ይዤ እረዳሃለሁ’ እያልሁ የማበረታታህ፥ እኔ አምላክህ ያህቬህ(יהוה) ነኝ፡፡”",
      "14": "ያህቬህ(יהוה) እነዲህ ይላል፥ እስራኤል ሆይ! ምንም እንኳ ታናሽና ደካማ ብትሆን እኔ ስለምረዳህ አትፍራ፤ የምታደግህ የእስራኤል ቅዱስ የሆንሁ እኔ አምላክህ ያህቬህ(יהוה) ነኝ፡፡",
      "15": "አዲስና ሹል የሆኑ ጉጦች እንዳሉት ማሄጅያ አደርግሃለሁ፤ ተራራዎችን ሁሉ በማበራየት ታጠፋቸዋለህ፤ ኮረብቶችንም ዳምጠህ ትቢያ ታደርጋቸዋለህ፡፡",
      "16": "ወደ ሰማይ ትበትናቸዋለህ፤ ነፋስም ጠራርጎ ይወስዳቸዋል፤ ዐውሎ ነፋስም ይበትናቸዋል፤ በዚያን ጊዜ እኔ አምላክህ በመሆኔ ደስ ይልሃል፤ የእስራኤል ቅዱስ የሆንሁትንም እኔን ታመሰግናለህ፡፡",
      "17": "“ሕዝቤ ተቸግረው ውሃ ሲፈልጉ፥ ጉሮሮአቸው ከጥማት የተነሣ ሲደርቅ፥ እኔ ያህቬህ(יהוה) ጸሎታቸውን እሰማለሁ፤ እኔም የእስራኤል አምላክ ከቶ አልተዋቸውም፡፡",
      "18": "በደረቁ ኮረብቶች ላይ ወንዞች እንዲፈሱ አደርጋለሁ፤ በሸለቆዎችም ውስጥ የውሃ ምንጮች ያልፋሉ፤ በረሓዎችንም የኩሬ ውሃ መከማቻ እንዲሆኑ አደርጋቸዋለሁ፤ ደረቁም ምድር የምንጭ ውሃ መፍሰሺያ ይሆናል፡፡",
      "19": "ዝግባዎችን፥ የግራር እንጨቶችን ባርሰነቱንና የወይን ዛፎችን በበረሓ አበቅላለሁ፤ በደረቁም ምድር ጥድ፥ አስታና ወይራ የሞላበት ደን አበቅላለሁ፡፡",
      "20": "ሰዎችም አይተው፥ ይህን ሁሉ ያከናወንሁ እኔ ያህቬህ(יהוה) መሆኔን ያውቃሉ፤ የእስራኤል ቅዱስ የሆነ አምላክ ይህን እንዳደረገ ይገነዘባሉ፡፡”",
      "21": "የእስራኤል ንጉሥ የሆነ ያህቬህ(יהוה) እንዲህ ይላል፥ “እናንተ የአሕዛብ አማልክት ክሳችሁን መሥርቱ፤ በሚገባም ተሟገቱ፡፡",
      "22": "በሚፈጸምበት ጊዜ እንድናውቀው ወደ ፊት የሚሆነውን ሁሉ እስቲ ኑ ንገሩን፤ ከዚህ በፊት የተደረጉትንም ነገሮች አስቲ በአደባባይ ወጥታችሁ ንገሩን፤ ፍቻቸውንም አንድ ባንድ አስረዱን፡፡",
      "23": "አማልክት መሆናችሁን እንድናውቅ ወደ ፊት የሚሆነውን ሁሉ እስቲ ንገሩን፤ ከሆነላችሁ እስቲ መልካም ነገር አድርጉ፤ ወይም አይተንላችሁ በመፍራት እንድንሸበር ክፉ ነገር ለማድረስ ሞክሩ፡፡",
      "24": "እናንተም ሆናችሁ ድርጊታችሁ ከንቱ ነው፤ እናንተን ማምለክ የሚሹም አስጸያፊዎች ናቸው፡፡",
      "25": "“በምሥራቅ አገር የሚኖር፥ ስሜንም የሚጠራ አንድ ሰው ቀስቅሻለሁ፥ በስተ ሰሜን በኩል አደጋ እንዲጥል አመጣዋለሁ፤ ሸክላ ሠሪ የሸክላውን ዐፈር እንደሚረግጥ እርሱም መሪዎችን እንደ ጭቃ ይረግጣል፡፡",
      "26": "ይህ ሁሉ እንደሚሆን ከእናተ ውስጥ አስቀድሞ ትንቢት የተናገረ ማን ነበር? ይህማ ቢሆን ኖሮ ትክከል መሆናችሁን በመሰከርንላችሁ ነበር፡፡ ነገር ግን ስለዚህ የተናገረ ከእናንተ ማንም የለም፤ አንድም ቃል እንኳ ስላልተናገራችሁ የሰማችሁ የለም፡፡",
      "27": "ይህን ዜና ለጽዮን በመናገር የመጀመሪያው የሆንሁ እኔ ያህቬህ(יהוה) ነኝ፤ ‘እነሆ ሕዝቦችሽ መጥተዋል! ወደ ቤታቸውም ተመልሰዋል’ እያለ የሚያሥር መልእክተኛ ወደ ኢየሩሳሌም የላክሁም እኔ ነኝ፡፡",
      "28": "ወደ አማልክት መለስ ብዬ በተመለከትሁ ጊዜ ከእነርሱ አንድ ቃል እንኳ የሚናገር አልነበረም፤ እኔም ላቀረብኩላቸው ጥያቄዎች መልስ የሚሰጥ አልነበረም፡፡",
      "29": "ስለዚህ እነዚህ አማልክት ሁሉ ከንቱ ናቸው፤ ምንም ነገር ሊያደርጉ ስለማይችሉ እነዚህ ጣዖታት ምንም ኀይል የሌላቸው ደካሞች ናቸው፡፡”"
    },
    "Chapter 42": {
      "1": "ያህቬህ(יהוה) እንዲህ ይላል፥ “እኔ የምደግፈው የመረጥሁትና በእርሱም ደስ የሚለኝ አገልጋዬ ይህ ነው፤ መንፈሴ በእርሱ እንዲያድርበት አደርጋለሁ፤ እርሱ ለሕዝቦች ሁሉ ትክክለኛ ፍትሕን ያስገኛል፡፡",
      "2": "ድምፁን ከፍ አድርጎ አይጮኽም፤ በየአደባባዩም አይናገርም፡፡",
      "3": "የተቀጠቀጠ ሸምበቆ እንኳ አይሰበርም፤ ሊጠፋ የተቃረበውንም መብራት አያጠፋም፤ ነገር ግን በታማኝነት ለሰው ዘር ሁሉ ፍትሕን ያስገኛል፡፡",
      "4": "ፈጽሞ ተስፋ አይቆርጥም፤ ብርታቱንም አያጣም፤ ፍትሕን በምድር ላይ ይመሠርታል፤ በሩቅ ያሉ አገሮች ሁሉ የእርሱን ትምህርት ለመስማት በብርቱ ይናፍቃሉ፡፡”",
      "5": "ሰማይን የፈጠረና ከዳር እስከ ዳር የዘረጋው፥ ምድርንና በውስጥዋ የሚኖሩትን ሁሉ የሠራ፥ ሕይወትንና እስትንፋስንም የሰጣቸው፥ ያህቬህ(יהוה) ለአገልጋዩ እነዲህ ይላል፥",
      "6": "“እኔ ያህቬህ(יהוה) ጠርቼሃለሁ፤ በምድር ላይ ፍትሕን ታስገኝ ዘንድ ኀይልን ሰጠሁህ፤ በአንተም አማካይነት ከሕዝቦች ሁሉ ጋር ቃል ኪዳን እገባለሁ፤ ለአሕዛብም ሁሉ ብርሃን አደርግሃለሁ፡፡",
      "7": "የዕውሮችን ዐይን ታበራለህ፤ በጨለማ ስፍራ በግዞት የተቀመጡትን ነፃ ታወጣለህ፡፡",
      "8": "“አምላክህ ያህቬህ(יהוה) እኔ ብቻ ነኝ፤ የእኔንም ክብር የሚጋራ ሌላ አምላክ የለም፤ ጣዖታትም ምስጋናዬን እንዲካፈሉ አልፈቅድም፡፡",
      "9": "እኔ አስቀድሜ የተናገርሁአቸው ነገሮች ሁሉ ተፈጽመዋል፤ አሁን ደግሞ ወደ ፊት ስለሚሆኑት አዳዲስ ነገሮች፥ ከመፈጸማቸው በፊት እናገራለሁ፡፡”",
      "10": "ለያህቬህ(יהוה) አዲስ መዝሙር ዘምሩ፤ የዓለም ሕዝቦች ሁሉ የምስጋና መዝሙር አቅርቡ፤ በባሕር ጉዞ ላይ ያላችሁ ሁሉ አመስግኑት፤ በባሕር ውስጥ የምትኖሩ ፍጥረታት ሁሉ አመስግኑት፤ በሩቅ ያለችሁ አገሮችና በዚያም የምትኖሩ ሕዝቦች ዘምሩ፡፡",
      "11": "በረሓና በበረሓ የሚገኙ ከተሞች ያህቬህ(יהוה) ን ያመስግኑ፤ የቄዳር ሕዝቦች ያመስግኑት፤ በሴላዕ ከተማ የሚኖሩ ሰዎችም ከተራራዎች ጫፍ የእልልታ ድምፅ ያሰሙ፡፡",
      "12": "በሩቅ አገሮች የሚኖሩ ሕዝቦች ለያህቬህ(יהוה) ክብርና ምስጋና ያቅርቡ፡፡",
      "13": "ያህቬህ(יהוה) እንደ አንድ ኀያል ሰው ጦርነት ለማድረግ ወጥቶአል፤ እንደ አንድ ጦረኛም በቁጣ ተነሣሥቶአል፤ ድምፁንም ከፍ አድርጎ የሚያነቃቃ ቃል ያሰማል፤ በጠላቶቹም ላይ ኀይሉን ይገልጣል፡፡",
      "14": "ያህቬህ(יהוה) እንዲህ ይላል፤ “ለረዥም ዘመን ዝም አልሁ፤ ለሕዝቤም መልስ አሰጠሁም፤ አሁን ግን የምሠራበት ጊዜ ስለደረሰ በምጥ እንደተያዘች ሴት የጩኸት ድምፅ አሰማለሁ፡፡",
      "15": "ኮረብቶችንና ተራራዎችን እደመስሳለሁ፤ ሣሩንና ዛፉን ሁሉ አደርቃለሁ፤ የወንዝ ሸለቆዎችንም ወደ በረሓነት እለውጣለሁ፤ የውሃ መጠራቀሚያ ኩሬዎችንም አደርቃለሁ፡፡",
      "16": "“የታወሩትን ሕዝቤን ከዚህ በፊት ሄደውበት በማያውቁት መንገድ እመራቸዋለሁ፤ በፊታቸው የተጋረደውንም ጨለማ ወደ ብርሃንነት እለውጣለሁ፤ ወጣ ገባ የሆነውንም ስፍራ አስተካክላለሁ፤ ይህ ሁሉ እኔ የሰጠሁት የተስፋ ቃል ነው፤ አንድም ሳይቀር እንዲፈጸም አደርገዋለሁ፡፡",
      "17": "በጣዖታት ተማምነው ምስሎችን ‘እናንተ አማልክቶቻችን ናችሁ’ የሚሉ ሁሉ፥ ሐፍረትና ውርደት ይደርስባቸዋል፡፡”",
      "18": "ጆሮአችሁ የደነቆረ እናንተ ሁላችሁ ስሙ፤ ዕውሮችም በአትኩሮት ተመልከቱ፡፡",
      "19": "ለእኔ ታማኝ ከሆነው ከአገልጋዬ ይበልጥ የታወረ፥ ለእኔስ መልእክተኛ ከሆነ አገልጋዬ ይበልጥ የደነቆረ ሰው አለን?",
      "20": "እስራኤል ሆይ! ብዙ ነገር አይተሃል፤ ነገር ግን ልብ ብለህ አልተከታተልኸውም፤ ጆሮዎችህም ክፍት ናቸው፤ ነገር ግን አትሰማም፡፡",
      "21": "ያህቬህ(יהוה) ለማዳን ብርቱ ፍላጎት ያለው አምላክ ነው፤ ስለዚህ ሕጉን ከፍ ከፍ በማድረግ ታላቅ ክብር ሰጥቶታል፤ ሕዝቡም ሕጉንና ሥርዓቱን እንዲጠብቁ ይፈልጋል፡፡",
      "22": "ሕዝቡ ግን ተዘርፈውና ተበዝብዘው በጉድጓድ ውስጥ ተዘግቶባቸዋል፤ በወህኒ ቤትም ተሸሽገዋል፤ ተዘረፉ፤ ተበዘበዙም፤ ማንም በመታደግ ሊያድናቸው አልቻለም፡፡",
      "23": "ከእናተ ይህን የሚሰማ አለን? ከአሁን ጀምሮስ በጥንቃቄ ታዳምጣላችሁን?",
      "24": "እስራኤልን ለዘራፊና ለቀማኛ አሳልፎ የሰጠ ማን ነው? ይህን ያደረገ እኛ በድለነው የነበረ ራሱ ያህቬህ(יהוה) ነው፤ እርሱ እንደሚፈልገው ለመኖር ፈቃደኞች አልሆንም፤ ለሕጉም ታዛዥዎች ሆነን አለተገኘንም፤",
      "25": "ስለዚህ የቁጣው መዓት እንዲወርድብን አደረገ፤ የጦርነትንም ግፍ እንድንቀበል ፈቀደ፤ በመላው እስራኤል ላይ ቁጣው እንደ ᥊ሳት ነደደ፤ እኛ ግን ይህን ሁሉ አልተገነዘብንም፤ ከዚህም ሁሉ ምንም አልተማርንም፡፡"
    },
    "Chapter 43": {
      "1": "እስራኤል ሆይ! የፈጠረህ አምላክህ እንዲህ ይላል፥ “እኔ አድንሃለሁ፤ አትፍራ አንተ የእኔ ነህ፤ በስምህም ጠርቼሃለሁ፡፡",
      "2": "በጥልቅ ውሃ ውስጥ በምታልፍበት ጊዜ አኔ ከአንተ ጋር እሆናለሁ፤ የመከራ ብዛት አያሰጥምህም፤ በእሳት ውስጥ በምታልፍበት ጊዜ አያቃጥልህም፤ የሚደርስብህም ፈተና አይጎዳህም፡፡",
      "3": "የምታደግህ የእስራኤል ቅዱስ የሆንሁ እኔ ያህቬህ(יהוה) አምላክህ ነኝ፡፡ አንተን ነፃ ለማውጣት ግብጽን፥ ኢትዮጵያንና ሰበእን ቤዛ አድርጌ እሰጣለሁ፡፡",
      "4": "አንተ በፊቴ እንደ ብርቅ ሆነህ የተከበርህ ነህ፤ እጅግም እወድሃለሁ፤ ስለዚህ የአንተን ሕይወት ለመታደግ የብዙ መንግሥታት ሕዝቦችን ለአንተ ቤዛ አድርጌ እሰጣለሁ፤",
      "5": "አኔ ከአንተ ጋር ነኝ አትፍራ፡፡",
      "6": "“ከሩቅ ስፍራ ሁሉ፥ ከምሥራቅም ከምዕራብም፥ ልጆችህን ሰብስቤ ወደ ቤታቸው አመጣለሁ፡፡",
      "7": "ሰሜኑ፥ ለመውጣት እንዲፈቅድላቸው፥ ደቡቡም ይዞ እንዳያስቀራቸው እነግረዋለሁ፤ ሕዝቤ ከሩቅ አገሮች ሁሉ እንዲመለሱ፥ ከዓለም ዳርቻዎችም ሁሉ እንዲሰበሰቡ አደርጋለሁ፡፡",
      "8": "እነርሱ በስሜ የተጠሩና ለክብሬ የፈጠርሁአቸው በእጄም ያበጀኋቸውና የሠራኋቸው ሕዝቤ ናቸው፡፡”",
      "9": "ያህቬህ(יהוה) እንዲህ ይላል፥ “ዐይን እያላቸው የታወሩ፥ ጆሮ እያላቸው የደነቆሩ፥ ሕዝቤን ወደ ፍድ አደባባይ ጥሩ፤",
      "10": "መንግሥታትን ሁሉ ወደ ፍርድ አስገቡ፤ ለመሆኑ ከእነርሱ አማልክት ወደፊት የሚሆነውን ነገር አስቀድመው መናገር የሚችሉ የትኞቹ ናቸው? አሁን በመደረግ ላይ ያለውንስ ነገር ከመፈጸሙ በፊት ዐውቀው የተናገሩ ከእነርሱ የትኞቹ ናቸው? አነዚህ አማልክት ትክክል እንደሆኑና የሚናገሩት ቃል እውነተኛ መሆኑን ለማረጋገጥ፥ እስቲ ምስክሮቻቸውን ያቅርቡ፡፡",
      "11": "“እስራኤል ሕዝብ ሆይ! እናንተ እኮ የእኔ ምስክሮች ናችሁ፤ አገልጋዮቼም እንድትሆኑ መረጥኋችሁ፤ ስለዚህም ታውቁኛላችሁ፤ በእኔም ታምናላችሁ፤ እኔም ብቻ አምላክ አንደሆንሁ ታስተውላላችሁ፤ በእርግጥም ከእኔ በቀር ሌላ አምላክ የለም፤ ከዚህ በፊትም አልነበረም፤ ወደፊትም አይኖርም፡፡",
      "12": "“ላድናችሁ የምችል እኔ ያህቬህ(יהוה) ብቻ ነኝ፡፡ ወደፊት የሚሆነውን ነገር አስቀድሜ ተናገርሁ፤ እናንተንም ለማዳን መጣሁ፤ ከባዕዳን አማልክት አንዱ እንኳ ይህን አላደረገም፤ ለዚህም ምስክሮቼ እናንተ ናችሁ፡፡",
      "13": "እኔ ያህቬህ(יהוה) ከጥንቱ ጀምሮ ያው ነኝ፤ ከእኔ ኀይል ማንም አያመልጥም፤ እኔ ያደረግሁትንም መለወጥ የሚቻለው የለም፡፡”",
      "14": "እናንተን የሚታደግ የእስራኤል ቅዱስ የሆነ ያህቬህ(יהוה) አምላክ እንዲህ ይላል፥ “እናተን ለማዳን በባቢሎን ላይ የሚዘምት ሠራዊት እልካለሁ፤ የከተማይቱን ቅጽር በሮች እሰባብራለሁ፤ የከተማይቱም ሕዝብ የደስታ እልልታ ወደ ለቅሶ ጩኸት ይለወጣል፡፡",
      "15": "እኔ ያህቬህ(יהוה) የእናንተ ቅዱስ አምላክ ነኝ፤ እስራኤል ሆይ! እኔ ፈጠርሁአችሁ፤ ንጉሣችሁም እኔ ነኝ፡፡”",
      "16": "ከዘመናት በፊት ያህቬህ(יהוה) በባሕር መካከል መንገድን፥ በውሃ ሞገድ መካከል መተላለፊያን አዘጋጀ፡፡",
      "17": "በሠረገላዎችና በፈረሶች የተጠናከረና ብርቱ የሆነ አጥፊ ሠራዊት መራ፤ ዳግመኛ እንደማይነሡ ሆነው በአፍጢማቸው ተደፉ፤ እፍ ሲሉበት እንደሚጠፋ የሻማ መብራት ሆኑ፡፡",
      "18": "ያህቬህ(יהוה) ግን እንዲህ ይላል፥ “ባለፉት ድርጊቶች አትመኩ፤ ከዚህ በፊት የሆነውንም ነገር በማሰላሰል ጊዜ አታጥፉ፡፡",
      "19": "ይልቅስ እኔ ወደ ፊት የማደርገውን አዲስ ነገር ጠብቁ፤ እርሱም በመፈጸም ላይ ስለሆነ አሁን ማየት ትችላላችሁ፤ እኔ በምድረ በዳ መካከል መንገድን አዘጋጃለሁ፤ በዚያም የውሃ ምንጮችን እሰጣችኋለሁ፡፡",
      "20": "ለተመረጡት ሕዝቤ ውሃን ለመስጠት ወንዞች በበረሓ እንዲፈሱ ባደረግሁ ጊዜ፥ የምድር አራዊት እንኳ ሳይቀሩ ያከብሩኛል፤ ቀበሮዎችና ሰጎኖችም ያመሰግኑኛል፡፡",
      "21": "እነርሱ ለራሴ ያዘጋጀኋቸው ሕዝቦች ናቸው፡፡ ስለዚህ እኔን በመዝሙር ያመሰግኑኛል፡፡”",
      "22": "ያህቬህ(יהוה) እንዲህ ይላል፥ “እስራኤል ሆይ! እናንተ ግን ስሜን መጥራት ትታችኋል፤ ልታገለግሉኝም አልፈለጋችሁም፡፡",
      "23": "ለሚቃጠል መሥዋዕት የሚሆኑ በጎቻችሁንም አላቀረባችሁልኝም፡፡ በመሥዋዕታችሁም አላከበራችሁኝም፡፡ እኔም መባ እንድታቀርቡልኝ በመጠየቅ ሸክም አልሆንባችሁም፤ ‘እጣን አቅርቡልኝም’ ብዬ አላሰለቸኋችሁም፡፡",
      "24": "ስለዚህ ለእኔ ዕጣን አልገዛችሁም፤ በእንስሳቶቻችሁም የመሥዋዕት ስብ አላጠገባችሁኝም፤ በዚህ ፈንታ በኃጢአቲአችሁ ብዛት ሸክም ሆናችሁብኝ፤ በፈጸማችሁትም በደል ብዛት አሰለቻችሁኝ፡፡",
      "25": "ይህም ሁሉ ሆኖ ኃጢአታችሁን ይቅር የምል አምላክ እኔ ነኝ፤ ይህንንም የማደርገውን ስለ እናንተ ሳይሆን ስለ እኔነቴ ነው፤ ስለዚህ ኃጢአታችሁን አልቆጥርባችሁም፡፡",
      "26": "“ኑ ወደ ፍርድ አደባባይ እንውጣ፤ ክሳችሁንም መሥርቱ፤ ትክክለኞች መሆናችሁንም ለማሳመን ተከራከሩ፡፡",
      "27": "የጥንት አባቶቻችሁ ኃጢአት ሠሩ፤ መሪዎቻችሁም በደል በመፈጸም ᥀ኔን አሳዘኑ፡፡",
      "28": "ስለዚህ የበተ መቅደሳችሁን ሹማምንት አዋረድሁ፤ በእስራኤልም ላይ ጥፋትን አመጣሁ፤ ሕዝቤም እንዲሰደቡ አደረግሁ፡፡”"
    },
    "Chapter 44": {
      "1": "ያህቬህ(יהוה) እንዲህ ይላል፥ “አገልጋዬ እስራኤል ሆይ! ስማ፤ የተመረጣችሁ ሕዝቦች የያዕቆብ ዝርያዎቸ ሆይ! አድምጡ፤",
      "2": "የፈጠርሁህ ያህቬህ(יהוה) እኔ ነኝ፤ ከተወለድህበት ጊዜ አንሥቶ የረዳሁህም እኔ ነኝ፤ አገልጋዬ ስለሆንህ አትፍራ፤ የመረጥሁህና የምወድህ ሕዝቤ ስለሆንህ አትደንግጡ፡፡",
      "3": "“ለተጠማው ምድር ውሃን እሰጣለሁ፤ በደረቀውም ምድር ምንጮች እንዲፈሱ አደርጋለሁ፤ መንፈሴን በልጆችህ ላይ፥ በረከቴንም በዝርያዎችህ ላይ አፈስሳለሁ፡፡",
      "4": "ውሃ በደንብ እንደጠጣ ሣር፥ በወራጅ ምንጮች አጠገብ እንዳለ የአኻያ ዛፍ ሁልጊዜ የለመለሙ ይሆናሉ፡፡",
      "5": "“ከሕዝቡም እያንዳንዱ ሰው ‘እኔ የያህቬህ(יהוה) ነኝ’ ይላል፤ ሌላውም በያዕቆብ ስም መጠራትን ይመርጣል፤ እያንዳንዱም የያህቬህ(יהוה) ን ስም በክንዱ ላይ ይጽፋል፤ የእስራኤል ወገን ተብሎ መጠራትም ይፈልጋል፡፡”",
      "6": "የእስራኤል ንጉሥና አዳኝ የሆነ የሠራዊት ጌታ ያህቬህ(יהוה) እንዲህ ይላል፥ “የመጀመሪያውም የመጨረሻውም እኔ ነኝ፤ ከእኔም በቀር ሌላ አምላክ የለም፡፡",
      "7": "ታዲያ እኔን የሚመስል ማን ነው? ካለ እስቲ ይናገር፤ ከመጀመሪያውም አንሥቶ እስከ ዘመን መጨረሻ ድረስ ወደ ፊት የሚሆነውን ሊናገር የሚችል ካለ እስቲ ቀርቦ ያስረዳ፡፡",
      "8": "ሕዝቤ ሆይ! አትፍሩ፤ አትደንግጡም! ከጥንት ዘመናት ጀምሮ እስከ አሁን ድረስ ወደ ፊት የሚሆነውን ሁሉ አስቀድሜ አልነገርሁአችሁምን? ለዚህም እናንተ ምስክሮቼ ናችሁ፡፡ ከእኔ ሌላ አምላክ አለን? መጠጊያ አምባ የሚሆን አምላክ፥ ከእኔ ሌላ ፈጽሞ የለም፡፡”",
      "9": "ጣዖታትን የሚሠሩ ሁሉ ከንቱ ናቸው፤ ከፍተኛ ግምት የሚሰጡአቸው ጣዖቶቻቸውም ዋጋቢሶች ናቸው፤ እነዚህን ጠዖታት የሚያመልኩ ሁሉ ዕውሮችና አእምሮአቸው የደነቆረ ናቸው፤ ታላቅ ሐፍረትም ይደርስባቸዋል፡፡",
      "10": "ከብረት ምስልን ሠርቶ ማምለክ ከንቱ ነው፡፡",
      "11": "ለእንዲህ ዐይነቱ ምስል የሚሰግድ ሁሉ ሐፍረት ይደርስበታል፤ ጣዖታትን የሚሠሩ ሁሉ ሰዎች እንጂ ሌሎች ፍጥረቶች አይደሉም፡፡ እነርሱ መጠተው በፍርድ ፊት ቢቆሙ፥ እጅግ ይደነግጣሉ፤ ውርደትም ይደርስባቸዋል፡፡",
      "12": "አንጥረኛ የብረት ጉማጅ ወስዶ በእሳት ያቀልጠዋል፤ ለብረቱም ቅርጽ ለመስጠት በብርቱ ክንዱ በመዶሻ ይቀጠቅጠዋል፤ ይህንንም በሚሠራበት ጊዜ ይራባል፥ ይጠማል፥ ይደክማልም፡፡",
      "13": "አናጢው እንጨት ቆርጦ የለካዋል፤ በእርሳስም ነድፎ በላዩ ላይ ቅርጽ ያወጣል፤ በመላጊያና በሌሎችም መሣሪያዎች ቀርጾ ውበት ያለው የሰው ምስል በማበጀት በቤቱ ያኖረዋል፡፡",
      "14": "ይህንንም ለማድረግ ዝግባ ይቆርጣል፤ የሾላ ዛፍ ወይም ጥድ ከጫካ ይመርጣል፤ አለበለዚያም የኮምቦል ዛፍ ተክሎ ዝናም እስኪያሳድገው ድረስ ይጠባበቃል፡፡",
      "15": "ሰው ከአንድ ዛፍ ግማሹን ለማገዶ፥ ግማሹንም ጣዖት ለመሥራት ይጠቀምበታል፤ ግማሹን እሳት አንድዶ ለመሞቅና እንጀራ ለመጋገር ይጠቀምበታል፤ በሌላው ጉማጅ ጣዖት ሠርቶ በፊቱ እየሰገደ ያመልከዋል፡፡",
      "16": "ግማሹን እሳት አንድዶ ምግቡን ያዘጋጅበታል፤ ሥጋም ጠብሶ እስከሚጠግብ ይመገባል፤ ከሞቀው በኋላ “ግሩም እሳት ነው፤ እንዴት ይሞቃል!” ይላል፡፡",
      "17": "የቀረውንም ጉማጅ ጣዖት አድርጎ ይሠራና በፊቱ ተደፍቶ በመስገድ ያመልከዋል፤ “አንተ አምላኬ ነህ፤ አድነኝ” እያለ ወደ እርሱ ይጸልያል፡፡",
      "18": "እንደነዚህ ያሉት ሰዎች ምንም ነገር የማያውቁና ማስተዋል የተሣናቸው ናቸው፤ እውነትን ላለማወቅ ዐይናቸውን በመጨፈን አእምሮአቸውን ዘግተዋል፡፡",
      "19": "ጣዖት የሚሠራ ሰው “እንጨት ቆርጬ ግማሹን አነደድሁት፤ በፍሙም እንጀራ ጋገርሁበት፤ ሥጋም ጠብሼ በላሁ፤ ታዲያ ግማሹን ጠርቤ ጣዖት አድርጌ ለሠራሁት ለእንጨት ጉማጅ የምሰግደው ለምንድን ነው?” ብሎ እንኳ አያመዛዝንም፡፡",
      "20": "ይህን የሚያደርግ ሁሉ ዐመድ ከሚቅም አይሻልም፤ የሞኝነት አስተሳሰቡ አሳስቶታል፤ ስለዚህም ዕርዳታ ሊደረግለት ደርሶአል፤ በእጁ የያዘው ጣዖት አምላክ እንዳልሆነ ዐውቆ ማመዛዘን ተሥኖታል፡፡",
      "21": "ያህቬህ(יהוה) እንዲህ ይላል፥ “እስራኤል ሆይ! ይህን አስታውስ፤ አገልጋዬ መሆንህን አትርሳ፤ አገልጋዬም እንድትሆን ፈጠርሁህ፤ ስለዚህ እኔም ከቶ አልረሳህም፡፡",
      "22": "ኃጢአትህን እንደ ደመና ተገፎ ከአንተ እንዲወገድ አድርጌአለሁ፤ የማድንህ እኔ ስለሆንሁ ወደ እኔ ተመለስ፡፡”",
      "23": "ያህቬህ(יהוה) ሕዝቡም እስራኤልን በማዳን ታላቅነቱን ገልጦአል፤ ስለዚህ እናንተ ሰማያት በደስታ እልል በሉ፤ እናንተም የምድር ጥልቆች እልል በሉ፤ ተራራዎችና የደን ዛፎች ሁሉ እልል በሉ፡፡",
      "24": "“የማድንህ እኔ ያህቬህ(יהוה) ነኝ፤ የፈጠርሁህም እኔው ነኝ፤ የሁሉ ነገር ፈጣሪ እኔ ያህቬህ(יהוה) ነኝ፤ ሰማያትን የዘረጋሁ እኔ ነኝ፤ ምድንም በፈጠርሁ ጊዜ ማንም አልረዳኝም፡፡",
      "25": "የሟርተኞችን አሳብ ከንቱ አደርጋለሁ፤ የሐሰተኞችንም ትንቢት አከሽፋለሁ፤ የጥበበኞችን ጥበብ እገለብጣለሁ፤ ጠበባቸውም ሞኝነት መሆኑን አሳያቸዋለሁ፤",
      "26": "ነገር ግን አገልጋዬ ትንቢት በሚናገርበት ጊዜ፥ ቃሌንም የሚናገር መልእክተኛዬን በምልክበት ጊዜ፥ የትንቢቱ ቃል እንዲፈጸምና እንዲጸና አደርጋለሁ፡፡ ኢየሩሳሌምን ‘የብዙ ሕዝብ መኖሪያ ትሆኛለሽ’ እላታለሁ፤ ይሁዳንም ‘ከተሞችሽ እንደገና ይሠራሉ፤ ፍርስራሾችሽም ይታደሳሉ’ ብዬ እነግራታለሁ፡፡",
      "27": "ውቅያኖሶችና ወንዞች ሁሉ እንዲደርቁ በቃሌ አዝዛለሁ፡፡",
      "28": "ቂሮስን ‘ሕዝቤን የምታስተዳድርልኝ ዕቅዴን ሁሉ የምትፈጽም፥ ኢየሩሳሌም እንድትሠራና የቤተ መቅደሱም መሠረት እንዲጣል የምታደርግልኝ አንተ ነህ’ እለዋለሁ፡፡”"
    },
    "Chapter 45": {
      "1": "ያህቬህ(יהוה) ቂሮስን ንጉሥ እንዲሆን መረጠው፤ መንግሥታትን ሁሉ ማንበርከክ እንዲችል አድርጎ ሾሞታል፤ የነገሥታትን ክብር እንዲገፍ ልኮታል፤ ያህቬህ(יהוה) ለእርሱ የከተሞችን ቅጽር በር ይከፍትለታል፡፡",
      "2": "ቂሮስንም ያህቬህ(יהוה) እንዲህ ይለዋል፤ “ተራራዎችን ዝቅ አድርጌ በመደልደል፥ እኔው ራሴ መንገድን አዘጋጅልሃለሁ፤ የነሐስ በሮችን እሰብራለሁ፤ የብረት መወርወሪያዎችም እንዲንከታከቱ አደርጋለሁ፤",
      "3": "በጨለማና ስውር በሆኑ ቦታዎች የተከማቸ የብዙ ሀብት መዝገብ እሰጥሃለሁ፤ ከዚያም በኋላ ጌታ እኔ ያህቬህ(יהוה) ብቻ እንደሆንሁ ትገነዘባለህ፤ በስምህም የጠራሁህ የእስራኤል አምላክ እኔ እንደሆንሁ ታስተውላለህ፡፡",
      "4": "የመረጥሁትን ሕዝቤን እስራኤልን እንድትረዳ ሾሜሃለሁ፤ አንተ እኔን ባታውቀኝም እንኳ በስምህ ጠርቼሃለሁ፤ ታላቅ ክብርም ሰጥቼሃለሁ፡፡",
      "5": "ጌታ እኔ ብቻ ነኝ፤ ከእኔም በቀር ሌላ አምላክ የለም፤ አንተ እኔን ባታውቀኝም እንኳ የሚያስፈልግሀን ኀይል እሰጥሃለሁ፡፡",
      "6": "ይህንንም የማደርገው ዓለም በሞላው እኔ ብቻ ጌታ እንደሆንሁና ከእኔም በቀር ሌላ አምላክ እንደሌለ ያውቅ ዘንድ ነው፡፡",
      "7": "እኔ ጨለማንና ብርሃንን እፈጥራለሁ፤ በረከትንና ጥፋትን አመጣለሁ፤ እኔ ያህቬህ(יהוה) ይህን ሁሉ አደርጋለሁ፡፡",
      "8": "ጽድቅን እንደ ዝናም ከሰማይ አወርዳለሁ፤ ምድርም እርሱን ለመቀበል የተከፈተች ትሆናለች፤ በእርስዋም ነፃነትና ፍትሕ ያብባሉ፡፡ እኔ ያህቬህ(יהוה) ይህን ሁሉ አደርጋለሁ፡፡”",
      "9": "ከሠሪው ጋር ለሚከራከር ወዮለት! እርሱ እኮ ከሸክላ ዕቃዎች እንደ አንዱ የሆነ ተሰባሪ ገል ነው፤ ታዲያ የሸክላ ዕቃ ሠሪውን “የእጅ ብልኀት ሳይኖርህ ለምን እንዲህ አድርገህ ሠራኸኝ?” ብሎ ሊያጉረመርም ይችላልን?",
      "10": "ወይስ ልጅ ወላጆቹን “ለምን እንዲህ አድርጋችሁ ወለዳችሁኝ?” ብሎ ሊጠይቅ ይደፍራልን?",
      "11": "የወደፊቱን ሁኔታ የሚቀይስ ቅዱስ የሆነ የእስራኤል አምላክ ያህቬህ(יהוה) እንዲህ ይላል፥ “ስለ ልጆቼ ልትጠይቁኝ፥ ወይም ምን ማድረግ እንደሚገባኝ ልታዝዙኝ መብት የላችሁም፤",
      "12": "ምድርን የሠራሁና ሰውንም ፈጥሬ በእርስዋ እንዲኖር ያደረግሁ እኔ ነኝ፤ ሰማያትን በኀይሌ ዘረጋሁ፤ ፀሐይን፥ ጨረቃንና ከዋክብትን የምቆጣጠር እኔ ነኝ፡፡",
      "13": "ሁሉን ነገር በማስተካከል ዕቅዴን እንዲፈጽም ቂሮስን ለሥራ ያነቃቃሁት እኔ ራሴ ነኝ፤ የሚሄድበትን መንገድ ሁሉ አቀናለታለሁ፤ የእኔ ከተማ የሆነችውን ኢየሩሳሌምን እንደገና ይሠራታል፤ የተማረኩትን ሕዝቤን ነፃ ያወጣል፤ ይህንንም ሁሉ የሚያከናውነው ማንም ቀጥሮት ወይም ጉቦ ሰጥቶት አይደለም፤” የሠራዊት ጌታ ያህቬህ(יהוה) ይህን ተናግሮአል፡፡",
      "14": "ያህቬህ(יהוה) ለእስራኤል እንዲህ ይላል፥ “የግብጽና የኢትዮጵያ ሀብት የእናነተ ይሆናል፤ ቁመታቸው ረዣዥም የሆኑ የሰባእ ሰዎችም የእናንተ አገልጋዮች ይሆናሉ፤ በሰንሰለት ታስረው ይከተሉአችኋል፤ ‘እርሱ ብቻ አውነተኛ አምላክ የሆነ ያህቬህ(יהוה) ከእናንተ ጋር ነው’ በማለት እጅ እየነሡ ምሕረት ይለምናሉ፡፡",
      "15": "ሕዝቡን የሚያድን የእስራኤል አምላክ፥ ራሱን የሚሰውር አምላክ ነው፡፡",
      "16": "ጣዖታትን የሚሠሩ ሁሉ ስለሚያፍሩ ሁሉም የዋረዳሉ፡፡",
      "17": "እስራኤልን ግን ያህቬህ(יהוה) ያድናታል፤ ድል አድራጊነትዋም ለዘላለም ይኖራል፤ ሕዝብዋም ከቶ አይዋረድም፡፡”",
      "18": "ያህቬህ(יהוה) ሰማይትን ፈጠረ፤ አምላክ እርሱ ብቻ ነው፤ ምድርን በቅርጽ አሳምሮ ሠራ፤ ለዘላለም እንዳትናወጥ አደረገ፤ ይህንንም ያደረገውለሕዝብ መኖሪያ እንድትሆን እንጂ በከንቱ ባዶ ሆና እንድትቀር አይደለም፤ እርሱም የሚለው ይህን ነው፥ “እኔ ያህቬህ(יהוה) ነኝ፤ ከእኔም በቀር ሌላ አምላክ የለም፤",
      "19": "እኔ በምስጢር አልተናገርሁም፤ ዕቅዴንም አልሰወርሁም፤ የእስራኤልም ሕዝብ በባዶ ስፍራ በከንቱ ፈልገው እንዲያገኙኝ አላደረግሁም፤ እኔ ያህቬህ(יהוה) ነኝ፤ የምናገረውም እውነት ነው፤ ትክክለኛ የሆነውን ነገር ሁሉ፤ በግልጥ አስታውቃለሁ፡፡”",
      "20": "ያህቬህ(יהוה) እንዲህ ይላል፥ “የልዩ ልዩ መንግሥታት ሕዝቦች ሁሉ በአንድነት ተሰበሰቡ፤ ታላቁ የንጉሠ ነገሥት መንግሥት በፈረሰ ጊዜ ከጥፋት የተረፋችሁ የልዩ ልዩ መንግሥታት ሕዝቦች ሁሉ በአንድነት ተሰብስባችሁ፥ ለፍርድ ቅረቡ፤ ከእንጨት የተሠሩ ጣዖቶቻቸውን ተሸክመው የተሰለፉና፥ ሊያድኑአቸው ወደማይችሉ አማልክት ይጸልዩ የነበሩ እነዚያ ሕዝቦች፥ ምንም ዕውቀት የሌላቸው ናቸው፡፡",
      "21": "ኑ ክሳችሁን በፍርድ አደባባይ መሥርቱ፤ ጠበቆችም እርስ በርሳቸው ይመካከሩ፤ ወደ ፊት ስለሚሆነው ነገር አስቀድሞ ትንቢት የተናገረ ማን ነው? ሕዝቤን እስራኤልን የማድን አምላክ እኔ ያህቬህ(יהוה) አይደለሁምን? ሌላ አምላክ ከቶ የለም፡፡",
      "22": "“በዓለም የምትኖሩ ሕዝቦች ሁሉ እንድትድኑ ወደ እኔ ተመለሱ፤ አምላክ እኔ ብቻ ነኝ፡፡",
      "23": "የምሰጠውን ተስፋ እውነት ስለሆነ፥ ከቶ አይለወጥም፤ እኔ ተስፋ ስሰጥ በራሴ ምዬ ነው፤ ሁሉም ወደ እኔ መጥቶ በፊቴ ይንበረከካል፤ ለእኔም ታማኝ ለመሆን ቃል ይገባል፡፡",
      "24": "“ጽድቅና ኀይል የሚገኙት በእኔ አማካኝነት ብቻ መሆኑን ያረጋግጣሉ፤ የሚጠሉኝ ሁሉ ግን ወደ እኔ ቀርበው ይዋረዳሉ፡፡",
      "25": "እኔ ያህቬህ(יהוה) የያዕቆብን ዝርያዎች ሁሉ እታደጋለሁ፤ እነርሱም ያመሰግኑኛል፡፡”"
    },
    "Chapter 46": {
      "1": "በዚህም የባቢሎን አማልክት ፍጻሜ ይሆናል፤ ቤልና ነቦ አማልክት የሆኑበት ጊዜ ነበር፤ አሁን ግን በአህዮች ላይ ተጭነዋል፤ ክብደታቸውም የእንስሳትን ጀርባ የሚያደቅ ሆኖአል፡፡",
      "2": "ጣዖታቱ ራሳቸውን እንኳ ማዳን ስላልቻሉ ተማርከው ተወሰዱ፤ ይህም የባቢሎን አማልክት ፍጻሜ ነው፡፡",
      "3": "ከሕዝቤ ከእስራኤል የተረፋችሁ እናንተ የያዕቆብ ዝርያዎች አድምጡኝ፤ ከተወለዳችሁት ጊዜ ጀምሮ ተንከባክቤአችኋለሁ፡፡",
      "4": "አርጅታቸችሁ ጠጉራችሁ እስከሚሸብትበት ጊዜ ድረስ፥ የምጠነቀቅላችሁ አምላካችሁ እኔ ነኝ፡፡ የፈጠርሁአችሁና የምጠነቀቅላችሁ እኔ ነኝ፤ እኔ እናንተን በመታደግ እረዳችኋለሁ፡፡",
      "5": "ታዲያ እኔን ከማን ጋር ታወዳድሩኛላችሁ? ‘እኔንስ የሚመስል ሌላ አምላክ አለን?’",
      "6": "ሕዝቡ ቦርሳቸውን ከፍተው ወርቅ ያፈስሳሉ፤ ብሩንም በሚዛን ይመዝናሉ፤ አምላክ አድርጎ እንዲሠራላቸውም አንጥረኛ ይቀጥራሉ፤ ከተሠራም በኋላ እየሰገዱ ያመልኩታል፡፡",
      "7": "አንሥተውም በትከሻቸው ይሸከሙታል፤ በአንድ ቦታም ሲያኖሩት በዚያው ይቆማል፤ ካለበት ስፍራም መንቀሳቀስ አይችልም፡፡ ማንም ሰው ወደ እርሱ ቢጸልይ መልስ አያገኝም፤ ከጥፋት ሊያድነውም አይችልም፡፡",
      "8": "እናንተ ኃጢአተኞች ይህን አስታውሱ፤ የሠራሁትንም ሁሉ አስቡ፤",
      "9": "ከረዥም ዘመን በፊት የሆነውንም አስታውሱ፤ አምላክ እኔ ብቻ እንደሆንሁና እኔንም የሚመስል ሌላ አምላክ እንደሌለ ዕወቁ፡፡",
      "10": "ከመጀመሪያ አንሥቶ የሚሆነውን ነገር ሁሉ፥ ቀደም ብዬ ገና ድሮ ተናግሬአለሁ፤ ዕቅዴም እንደማይለወጥና ያሰብሁትን ሁሉ ለማድረግ እንደምችል ተናግሬአለሁ፡፡",
      "11": "ከምሥራቅ በኩል እንዲመጣ አንድ ሰው ጠርቼአለሁ፤ እርሱ እንደ ጭልፊት ዝቅ ብሎ ይበራል፤ ዕቅዴንም ሁሉ ይፈጽማል የተናገርሁትን ሁሉ አደርጋለሁ፡፡",
      "12": "‘የድል ጊዜ ገና ሩቅ ነው’ ብላችሁ የምታስቡ እናንተ እልኸኞች አድምጡ፤",
      "13": "እኔ የድልን ቀን እያቃረብሁት ስለሆነ፥ ፈጽሞ ሩቅ አይደለም፤ ኢየሩሳሌምን የማድንበትና ለእስራኤል ክብርን የማጎናጽፍበት ጊዜ ሩቅ አይደለም፡፡"
    },
    "Chapter 47": {
      "1": "ያህቬህ እንዲህ ይላል፥ “ባቢሎን ሆይ! ከዙፋንሽ ወርደሽ፥ በትቢያ ላይ ተቀመጪ፤ አንድም ጊዜ ድል ሳትሆኚ፥ እንደ ድንግል ተከብረሽ የኖርሽበት ዘመን ነበር፤ ከእንግዲህ ወዲያ ግን በቅምጥልነትና በልስላሴ መኖር አትችዪም፤ ምክንያቱም አሁን ባርያ ሆነሻል፡፡",
      "2": "ስለዚህ መጅ አንሥተሸ ዱቄት ፍጪ፤ ክንብንብሽን ግለጪ፤ የተዋበውንም ልብስሽን አውልቂ፤ ሽርጥሽን ከፍ አድርገሽ በተራቆተ ቅልጥም ወንዙን ተሻገሪ፡፡",
      "3": "ሕዝብ ሁሉ ተራቁተሸ ያዩሻል፤ ውርደትሽንና ሐፍረትሽን ይመለከታሉ፤ እኔ የበቀል እርምጃ እወስዳለሁ፤ አንድም ሳይቀር ሁሉንም አጠፋለሁ፡፡”",
      "4": "ቅዱስ የሆነ የእስራኤል አምላክ ነፃ ያወጣናል፤ ስሙም የሠራዊት ጌታ ያህቬህ ነው፡፡",
      "5": "ያህቬህ እንድሕ ይላል፥ “ባቢሎን ሆይ! በጨለማ ውስጥ ጸጥ ብለሽ ተቀመጪ፤ ከእንግዲህ ወዲህ ‘የአሕዛብ ንግሥት’ ብለው አይጠሩሽም፤",
      "6": "እኔ በሕዝቤ ላይ ተቆጥቼ ነበር፤ የእኔም እንዳልሆኑ ቆጥሬ ለአንቺ አሳልፌ ሰጥቻቸው ነበር፤ አንቺ ግን ምሕረት አላደረግሽላቸውም፤ በዕድሜ በገፉት ሰዎች ላይ እንኳ ሳይቀር ጨከንሽባቸው፡፡",
      "7": "ሁልጊዜ ንግሥት ሆነሽ ለመኖር አስበሽ ነበር፤ ነገር ግን የዚህ ሁሉ ፍጻሜ ምን እንደሆነ አላስተዋልሽም፡፡",
      "8": "ለደስት የምትጎመጂ አንቺ ይህን አድምጪ! አንቺ ‘በሰላም ተማምኜ ᥑገናጽ፤ እኔንም የሚመስል የለም’ ብለሻል፤ ‘ከቶ መበለትም፥ ልጆች አልባም አልሆንም’ ብለሽ አስበሻል፡፡",
      "9": "ነገር ግን በአንድ ቀን ውስጥ በቅጽበት እነዚህ ሁለት ነገሮች ይፈጸሙብሻል፤ የቱንም ያህል በአስማት ብትተማመኚ፥ ባልሽንና ልጆችሽን ማጣት አይቀርልሽም፡፡",
      "10": "ከክፉ ሥራሽ ዋስትና የምታገኚ መስሎሻል፤ ‘ማንም አያየኝም!’ ብለሽ አስበሻል፤ ጥበብሽና ዕውቀትሽ ሁሉ ወደ ስሕተት መርቶሻል፤ ስለዚህም በልብሽ ‘እኔ አምላክ ነኝ፥ የሚመስለኝም የለም’ ብለሻል፡፡",
      "11": "የመጨረሻ ጥፋት ይመጣብሻል፤ ከአስማትሽ አንዱ እንኳ ይህን ማቆም አይችልም፤ ከቶ ይሆናል ብለሽ ያላሰብሺው ጥፋት በድንገት ይደርስብሻል፡፡",
      "12": "እስኪ ከሆነልሽ ከሕፃንነትሽ ጊዜ ጀምሮ ስትጠቀሚባቸው የኖርሺውን ያፍዝ አደንግዝ ድግምትና የጥንቆላ መተቶችን አስቀምጪ፤ ምንአልባት ጥቂት ይረዳሽ ይሆናል፤ ወይም ጠላቶሽን ልታስፈራሪባቸው ትችያለሽ፤",
      "13": "የቱንም ያህል ምክር ብታገኚ፥ ከደካማነት አልወጣሽም፤ ኮከብ ቆጣሪዎችሽ የሥነ ከዋክብት ተመራማሪዎችና ሰማይን ከፋፍለው የሚያጠኑ፥ በየወር መባቻው ምን እንደሚደርስብሽ ይነግሩሽ የነበሩ ሁሉ፥ እስቲ እንግዲህ መጥተው ከሚመጣብሽ ነገር ያድኑሽ፡፡",
      "14": "እነርሱ እኮ እንደ ገለባ ብናኝ ናቸው፤ እሳትም ይበላቸዋል፤ ራሳቸውን እንኳ ማዳን አይችሉም፤ ነበልባሉ ስለሚገርፋቸው በአጠገቡ ተቀምጠው ራሳቸውን ሊያሞቁበት የሚችሉ እሳት እንኳ ሊኖር አይችልም፡፡",
      "15": "በዘመንሽ ሁሉ የምታማክሪያቸው ኮከብ ቆጣሪዎች ሊያደርጉልሽ የሚችሉት ምንድን ነው? ሁሉም በስሕተታቸው ጸንተው ይሄዳሉ፤ አንቺን ለማዳን የሚቀር አንድም አይኖርም፡፡”"
    },
    "Chapter 48": {
      "1": "በእስራኤል ስም የተጠራችሁ እናንተ የይሁዳ ዝርያዎች ይህን ስሙ! በያህቬህ ስም ትምላላችሁ፤ የእስራኤልንም አምላክ እናመልካለን ትላላችሁ፤ ነገር ግን ቀሉን በተግባር አታሳዩም፡፡",
      "2": "እንዲያውም ‘የቅድስቲቱ ከተማ ነዋሪዎች ነን የሠራዊት ጌታ በሆነው በእስራኤል አምላክ ᥑገናጽ፤ የመጀመሪያውም የመጨረሻውም የሆንሁ አንድ አምላክ እኔ ነኝ፤",
      "13": "እጆቼ ምድርን መሠረቱ፤ ሰማይንም ዘረጉ፤ ምድርንና ሰማይን በምጠራቸው ጊዜ ወዲያውኑ በፊቴ ይገኛሉ፡፡",
      "14": "ሁላችሁም ተሰብስባችሁ አድምጡ፤ እኔ የመረጥሁት ሰው በባቢሎን ላይ አደጋ እንደሚጥል፥ አስቀድሞ ለማወቅ የሚችል ከአማልክት ወገን አንድ እንኳ የለም፤ እርሱ እኔ ያዘዝሁትን ነገር ሁሉ ያደርጋል፡፡",
      "15": "ይህን የተናገርሁና እርሱንም የጠራሁት እኔ ነኝ፤ መርጬ ያወጣሁትና ድልን ያጎናጸፍሁት እኔ ነኝ፡፡",
      "16": "ወደ እኔ ቅረቡና የምላችሁን አድምጡ፤ ከጥንት በግልጥ ተናግሬአለሁ፤ የተናገርሁትም ሁሉ ሁልጊዜ እንዲፈጸም አድርጌአለሁ፡፡” (እነሆ ልዑል ያህቬህ መንፈሱን ሰጥቶ ልኮኛል፡፡)",
      "17": "እናንተን የሚያድን የእስራኤል ቅዱስ የሆነ ያህቬህ አምላክ እንዲህ ይላል፤ “የሚጠቅምህን ሁሉ የማስተምርህና የምትሄድበትን መንገድ የምመራህ፥ ያህቬህ አምላክህ እኔ ነኝ፤",
      "18": "ትእዛዛቴን ሰምታችሁ ቢሆንማ ኖሮ፥ እንደማይደርቅ የጅረት ውሃ ሆኖ በረከት በወረደላችሁ ነበር፤ ድልም በባሕር ጠረፍ ላይ እንደሚነሣ ወጀብ ሆኖ በመጣላችሁ ነበር፤",
      "19": "የዝርያዎቻችሁንም ብዛት፥ እንደ ባሕር አሸዋ ባደረግሁት ነበር፤ እንዲጠፋም ባላደረግሁ ነበር፡፡”",
      "20": "እንግዲህ ከባቢሎን ወጥታችሁ ነፃ ሁኑ! “ያህቬህ አገልጋዩን እስራኤልን አድኖአል” የሚለውን የምሥራች ቃል በደስታ አብሥሩ፤ በየስፍራውም እንዲታወቅ አድርጉ፡፡",
      "21": "ያህቬህ የፀሐይ ቃጠሎ በበዛበት በረሓ ሕዝቡን በመራ ጊዜ፥ በውሃ ጥም እንዲሠቃዩ አላደረገም፡፡ ይልቅስ ውሃ ከአለት እንዲፈልቅላቸው አደረገ፤ አለቱን ከፍሎ ውሃ እንዲፈስ አደረገ፥",
      "22": "“ኃጢአተኞች ሰላም የላቸውም” ይላል ያህቬህ ፡፡"
    },
    "Chapter 49": {
      "1": "በሩቅ ጠረፎችና ደሴቶች የምትኖሩ ሕዝቦች ሆይ! ስሙ; ገና በእናቴ ማሕፀን ሳለሁ ያህዌ መርጦኛል; እንዳገለግለውም ሾሞኛል፡፡",
      "2": "ቃሌን እንደ ሰይፍ የተሳለ አደረገ; እርሱ ራሱ በእጁ ጥላ ጋርዶኛል; ለመወርወር እንደተዘጋጀ የተሳለ ፍላጻ አድርጎኛል; በሰገባውም ውስጥ አስገብቶ ሸሽጎኛል፡፡",
      "3": "እርሱም “እስራኤል ሆይ! አንተ የእኔ አገልጋይ ነህ; በአንተም ምክንያት አሕዛብ ሁሉ ያከብሩኛል” አለኝ፡፡",
      "4": "እኔም እንዲህ አልሁ, “ብዙ ደከምሁ; ነገር ግን እጅግ ተስፋ የሚያስቆርጥ ነበር; ያለኝን ጉልበት ሁሉ ጨረስሁ; ነገር ግን ምንም ያከናወንሁት ነገር የለም፡፡ ይህም ሁሉ ሆኖ ያህዌ መብቴን ያስከብርልኛል ብዬ እተማመናለሁ; የድካሜንም ዋጋ የሚከፍለኝ እርሱ ነው፡፡”",
      "5": "ገና በእናቴ ማሕፀን ሳለሁ ያህዌ መርጦ ሾሞኛል; የተበታተኑትን ሕዝቡን እስራኤልን እንድመልስ አገልጋዩ አድርጎኛል; ያህዌ ክብርን ሰጥቶኛል; ኀይሌም ሁሉ እርሱ ነው፡፡",
      "6": "ያህዌ እንዲህ አለኝ, “ለአንተ ለአገልጋዬ ያዘጋጀሁልህ ታላቅ ሥራ አለ; ይኸውም ከጥፋት ለተረፉት የያህዌ ሕዝብ እንደገና የታላቅነትን ክብር መስጠት ብቻ አይደለም; ነገር ግን ዓለም በመላው ይድን ዘንድ ለአሕዛብ ሁሉ ብርሃን አድርጌአለሁ፡፡”",
      "7": "በብርቱ ለተናቅህ, በአሕዛብም ዘንድ ለተጠላህ, ለገዥዎችም አገልጋይ ለሆንህ ለአንተ, አዳኝ የሆነ የእስራኤል ቅዱስ ያህዌ እንዲህ ይላል, “ነገሥታት መፈታትህንና መመለስና ያያሉ; ስለ አንተ ያላቸውን ክብር ለመግለጥ ይነሣሉ; ልዑላንም ይህን አይተው አንተን በማክበር እጅ ይነሡሃል፡፡” ይህም የሚሆንበት ምክንያት, ያህዌ አገልጋዩን ስለመረጠ ነው; የእስራኤል ቅዱስ የሆነ ያህዌ, የሰጠውን ተስፋ ይፈጽማል፡፡",
      "8": "ያህዌ ለሕዝቡ እንዲህ ይላል, “በመረጥሁት ሰዓት ሰማሁህ; በማዳንም ቀን ረዳሁህ; እኔ እጠብቅሃለሁ; እከላከልልሃለሁ; በአንተም አማካይነት ከዓለም ሕዝቦች ሁሉ ጋር ቃል ኪዳን እገባለሁ፡፡ አሁን ግን በሆነቸው ምድርህ ላይ, እንደገና እንድትሰፍር አደርግሃለሁ;",
      "9": "እስረኞችን ‘በነፃ ሂዱ!’ በጨለማ ውስጥ ያሉትንም ‘ወደ ብርሃን ውጡ!’ እላለሁ፡፡ እነርሱም በኮረብታ ላይ እንደሚሠማሩ በጎች ይሆናሉ;",
      "10": "መራብና መጠማትም አይደርስባቸውም; የሚወዳቸው ጌታ ስለሚመራቸው, በበረሓ የፀሐይ ቃጠሎ አይጎዳቸውም; እርሱ ወደ ውሃ ምንጮች ይመራቸዋል፡፡",
      "11": "“ተራራዎችን አቋርጦ የሚያልፍ መንገድ አበጃለሁ; ሕዝቤ የሚጓዙበትንም ጎዳና አዘጋጃለሁ፡፡",
      "12": "ሕዝቤ ከሩቅ አገሮች ይመጣሉ; በደቡብ ከአስዋን, እንዲሁም ከምዕራብና ከሰሜን ይሰበሰባሉ፡፡”",
      "13": "ሰማያት ዘምሩ! ምድርም እልል በይ! ተራራዎችም በመዝሙር ድምፃቸውን ያስተጋቡ; ያህዌ በመሠቃየት ላይ ለሚገኙት ሕዝብ በመራራት ያጽናናቸዋል፡፡",
      "14": "የኢየሩሳሌም ሕዝብ ግን, “ያህዌ ትቶናል; ረስቶናልም” አሉ፡፡",
      "15": "ያህዌ ም እንዲህ ሲል ይመልሳል, “እናት የራስዋን ልጅ መርሳት, የወለደችውንስ መጥላት ትችላለችን? ምንአልባት እናት ልጅዋን ልትረሳ ትችል ይሆናል; እኔ ግን እናንተን ከቶ አልረሳችሁም፡፡",
      "16": "ኢየሩሳሌም ሆይ! ከቶ አልረሳሽም! ስምሽን በእጄ መዳፍ ላይ ጽፌዋለሁ; ቅጽሮችሽንም ዘወትር እመለከታለሁ፡፡",
      "17": "“ያፈረሱሽ ወጥተው, እንደገና የሚያድሱሽ ፈጥነው ይመጣሉ;",
      "18": "በዙሪያሽ የሚሆነውን ነገር ሁሉ ተመልከቺ; ሕዝብሽ ተሰብስበው ወደ አገራቸው በመመለስ ላይ ናቸው; ሙሽራ በምታሸበርቅበት በዕንቁ ጌጣጌጥ እንደምትኮራ, አንቺም በሕዝብሽ የምትኮሪበት ጊዜ እንደሚመጣ, እኔ ያህዌ በሕያውነቴ እምላለሁ፡፡",
      "19": "“ምድርሽ ፈራርሳ ባድማ ሆና ነበር; ነገር ግን እዚያ ለመኖር ተመልሰው ለሚመጡት ሕዝብ የማትበቃ ጠባብ ትሆናለች፡፡ አፈራርሰውሽ የነበሩትም ሁሉ, ከአንቺ ርቀው ይሄዳሉ፡፡",
      "20": "በስደት የተወለዱ ሕዝብሽ አንድ ቀን, ‘ይህች ምድር አነስተኛ ናት, የምንኖርበት ሰፊ ቦታ ያስፈልገናል’ ይላሉ፡፡",
      "21": "ከዚህ በኋላ አንቺም በልብሽ እንዲህ ትያለሽ, ‘እነዚህን ሁሉ ልጆች ማን ወለደልኝ? ብዙ ልጆቼን አጥቼ ነበር; ሌሎችንም እወልዳለሁ የሚል ተስፋ አልነበረኝም; በመባረር ተሰድጄ ነበር፡፡ ታዲያ እነዚህን ሁሉ ልጆች ያሳደገልኝ ማን ነው? እኔ ብቻዬን ቀርቼ ነበር; እንግዲህ እነዚህ ሁሉ ልጆች ከወዴት መጡ?’”",
      "22": "ልዑል ያህዌ እንዲህ ይላል, “እጄን በማንሣት ለአሕዛብ ሁሉ ምልክት እሰጣለሁ; ወንዶችና ሴቶች ልጆችሽን ታቅፈው ያመጡልሻል;",
      "23": "ነገሥታት አሳዳጊ አባቶችሽ ይሆናሉ; እቴጌዎቻቸውም ሞግዚቶችሽ ይሆናሉ; ግንባራቸውንም ወደ ምድር ዝቅ አድርገው ይሰግዱልሻል፡፡ የእግርሽንም ትቢያ ይልሳሉ; ከዚህም የተነሣ እኔ ያህዌ መሆኔን ታውቂያለሽ; የእኔን ዕርዳታ ለማግኘት የሚጠባበቁ ᨊከቶ አያፍሩም፡፡”",
      "24": "የተበዘበዘ ምርኮ ከኀይለኛ እጅ ሊወሰድ ይችላልን?",
      "25": "ያህዌ እንዲህ ሲል ይመልሳል, “እርግጥ ነው በኀያላን የተማረከ ብዝበዛ ተነጥቆ ሊወሰድ ይችላል; በጨካኞች እጅ ያሉ ምርኮኞችም ያመልጣሉ; እኔም እንዲሁ አንቺን የሚጥሉሽን እጠላቸዋለሁ; ልጆችሽንም እታደጋለሁ፡፡",
      "26": "ጨቋኞችሽ የገዛ ሥጋቸውን እንዲበሉና የገዛ ደማቸውንም እንደ ወይን ጠጅ እንዲጠጡ አደርጋለሁ፡፡ ከዚህም የተነሣ እኔ ያህዌ አዳኝሽና ታዳጊሽ የእስራኤል ኃያል አምላክ መሆኔን የዓለም ሕዝብ ሁሉ ያውቃል፡፡”"
    },
    "Chapter 50": {
      "1": "ያህዌ እንዲህ ይላል፥ “ሰው ሚስቱን ፈትቶ እንደሚያባርር፥ እኔ ሕዝቤን ያባረርሁ ይመስላችኋልን? ይህስ ከሆነ የፍቹ ደብዳቤ የት አለ? ሰው ልጆቹን ለባርነት እንደሚሸጥ፥ እኔም እናተን ለምርኮ አሳልፌ የሸጥኋችሁ ይመስላችኋልን? አይደለም፥ እናንተ የተባረራችሁት በኃጢአታችሁ ምክንያት ነው፤ የተሰደዳችሁትም በፈጸማችሁት ወንጀል ነው፡፡",
      "2": "“ላድናቸው በመጣሁ ጊዜ፥ ሕዝቤ ወደ እኔ መቅረብ የተሣናቸው ለምንድን ነው? ስጠራቸውስ ለምን መልስ አይሰጡኝም? እኔ እነርሱን ለማዳን የማልችል ነኝን? በቃል ትእዛዝ ብቻ ውቅያኖስን ማድረቅና ወንዞችንም ወደበረሓነት መለወጥ እችላለሁ፡፡ ስለዚህም በውስጣቸው ዓሣ ሁሉ በውሃ እጦት ሞቶ ይበሰብሳል፡፡",
      "3": "ለሞቱ ሰዎች ጥቁር ልብስ ለብሰው እንደሚያዝኑ ዐይነት ሰማዩን ወደ ጨለማነት እለውጣለሁ፡፡”",
      "4": "ደካሞችን አበረታ ዘንድ፥ ልዑል ያህዌ ምን መናገር እንደሚገባኝ አስተምሮኛል፤ እርሱ የሚያስተምረኝን መስማት እንድችል በየማለዳው ቀስቅሶ ትጋትን ይሰጠኛል፡፡",
      "5": "ያህዌ ማስተዋልን ሰጥቶኛል፤ ዐመፀኛም በመሆን ከእርሱ ርቄ አልኮበለልሁም፡፡",
      "6": "ለሚገርፉኝ ጀርባዬን ሰጠኋቸው፤ ሲሰድቡኝና ጢሜን ሲነጩ፥ እየተፉም ሲያፌዙብኝ ፊቴን ከእነርሱ በማዞር አልሸሸግሁም፡፡",
      "7": "ልዑል ያህዌ ስለሚረዳኝ የእነርሱ ስድብ ሊጎዳኝ አይችልም፤ ይህን ሁሉ በትዕግሥት ለመቀበል ራሴ አዘጋጀሁ፤ በዚህ ሁሉ እንደማላፍር ዐውቃለሁ፡፡",
      "8": "ምክንያቱም ያህዌ ቅርብ ስለሆነ፥ ንጹሕ መሆኔን ይመሰክርልኛል፤ ሊከሰኝስ የሚደፍር ሰው ይኖራልን? ይህ ከሆነ አብረን ወደ አደባባይ እንሂድና ክሱን ይመሥርት፡፡",
      "9": "ልዑል ያህዌ ራሱ ይከራከርልኛል፤ ታዲያ ወንጀለኛ አድርጎ የሚፈርድብኝ ማን ነው? ከሳሾቼም ብል እንደበላው ልብስ በንነው ይጠፋሉ፡፡",
      "10": "ያህዌን የምታከብሩና የአገልጋዩንም ትእዛዝ የምትሰሙ ሁሉ፥ መንገዳችሁ የጨለማችሁና ፈጽሞ ብርሃን ያጣችሁ ብትሆኑ እንኳ በያህዌ ታመኑ፤ በአምላካችሁ ተደግፋችሁ ኑሩ፡፡",
      "11": "ሌሎችን ለማጥፋት የምታሤሩ ሁሉ፥ ራሳችሁ በምታዘጋጁት ሤራ ትጠፋላችሁ፤ ይህንንም ቅጣት የምትቀበሉ ከእኔ እጅ ስለሆነ መከራችሁ የበዛ ይሆናል፡፡"
    },
    "Chapter 51": {
      "1": "ያህዌ እንዲህ ይላል፥ “መዳን የምትፈልጉና የእኔንም ዕርዳታ የምትሹ፥ አድምጡኝ! ከምን ዐይነት የድንጋይ ማዕድን እንደወጣችሁና ከምን ዐይት ዐለት እንደተቀረጻችሁ አስቡ፡፡",
      "2": "የአብርሃምና የሣራ ዝርያዎች ለመሆን የበቃችሁት እንዴት እንደሆነ አስቡ፤ አብርሃምን በጠራሁት ጊዜ ልጅ አልነበረውም፤ ነገር ግን እኔ ባረክሁት፤ ዘሩንም አበዛሁለት፡፡",
      "3": "“እኔ በኢየሩሳሌምና በእርስዋም ፍርስራሽ ለሚኖሩት ርኅራኄን አሳያለሁ፤ ምድርዋ በረሓ ቢሆንም፥ እንደ ዔደን የአትክልት ቦታ አደርገዋለሁ፤ ተድላና ደስታ በዚያ ይገኛል፤ እኔንም የሚያመሰግኑበት መዝሙር ይሰማል፡፡",
      "4": "“ሕዝቤ ሆይ! ስሙ፤ የምላችሁንም አድምጡ፤ የሕግ ትምህርት ከእኔ ይገኛል፤ ፍርዴም ለአሕዛብ ሁሉ ብርሃን ይሆናል፡፡",
      "5": "ፈጥኜ በመምጣት አድናቸዋለሁ፤ ድል የምነሣበትም ጊዜ ቀርቦአል፡፡ እኔ ራሴ የአሕዛብ ሁሉ ገዥ እሆናለሁ፤ በሩቅ የሚገኙ የጠረፍ አገሮች ሁሉ የእኔን መምጣት ይጠባበቃሉ፤ እኔ እንዳድናቸውም ተስፋ ያደርጋሉ፡፡",
      "6": "ሰማይንም ምድርንም ተመልከቱ፤ ሰማያት እንደ ጢስ በነው ይጠፋሉ፤ ምድርም እንደ ልብስ አርጅታ ትጠፋለች፤ በእርስዋ የሚኖሩ ሕዝቦች ሁሉ እንደ ትንኝ ያልቃሉ፤ ማዳኔ ለዘላለም ይኖራል፤ የታዳጊነቴም ድል እስከ ፍጻሜ ይጸናል፡፡",
      "7": "“የቃሌ ትምህርት በልባችሁ የተጻፈና ቅን የሆነውን ነገር ሁሉ የምታውቁ አድምጡኝ፤ ሕዝቦች ሲዘባበቱባቸሁና ሲሰድቡአችሁ አትፍሩ፤",
      "8": "እነርሱ ብል እንደበላው ልብስ በነው ይጠፋሉ፤ የእኔ ማዳን ግን ለዘላለም ይኖራል፤ የታዳጊነቴም ድል እስከ ፍጻሜ ይጸናል፡፡”",
      "9": "ያህዌ ሆይ! ንቃ ዕርዳንም፤ በጥንት ዘመን እንዳደረግኸው ሁሉ፥ በኀይልህ ተነሥተህ አድነን፤ ረዓብ የተባውና የባሕር ዘንዶ ቀጥቅጠህ ያደቀቅህ አንተ ነህ፡፡",
      "10": "አንተ ያዳንሃቸው ይሻገሩ ዘንድ፥ ሰፊውን ባሕር ያደርቅህና በጥልቁም መካከል መንገድ ያበጀህላቸው አንተ ነህ፡፡",
      "11": "አንተ የታደግሃቸው ሁሉ በሐሤት እየዘመሩና እልል እያሉ ወደ ኢየሩሳሌም በደስታ ይመለሳሉ፤ እዚያም ከሐዘንና ከትካዜ ነፃ ሆነው ለዘላለም፥ በደስታ ይኖራሉ፡፡",
      "12": "ያህዌ እንዲህ ይላል፥ “የማበረታችሁ እኔ ነኝ፤ ታዲያ እንደ ሣር ፈጥኖ የሚጠፋውን ሟች ሰው ስለምን ትፈራላችሁ?",
      "13": "ምድርን የመሠረተና ሰማያትን የዘረጋ፤ ፈጣሪያችሁን ያህዌን ረስታችኋልን? ሊያጠፉአችሁ ከተዘጋጁ ከጨቋኞቻችሁ ቁጣ የተነሣ፥ እስከ መቼ ድረስ በፍርሃት ትኖራላችሁ?",
      "14": "ከእንግዲህ ወዲህ የእነርሱ ቁጣ ከቶ አይነካችሁም እስረኞች በፍጥነት ነፃ ይወጣሉ እንጂ አይሞቱም፤ የሚያስፈልጋቸውን ምግብ ሁሉ እያገኙ ረዥም ዕድሜ ይኖራሉ፡፡",
      "15": "ባሕሩ እንዲናወጥ፥ ማዕበል ሞገዱም እንዲተም የማደርግ እኔ ያህዌ አምላካችሁ ነኝ፤ ስሜም የሠራዊት ጌታ ያህዌ ነው፡፡",
      "16": "ሰማያትን የዘረጋሁ፥ ምድርንም የመሠረትሁ እኔ ነኝ፤ ኢየሩሳሌምንም ‘አንቺ ሕዝቤ ነሽ፤ ቃሌን አስተምሬሻለሁ፤ በእጄም እጋርድሻለሁ’ እላታለሁ፡፡”",
      "17": "ኢየሩሳሌም ሆይ! ንቂ፤ ራስሽንም በማንቀሳቀስ ከእንቅልፍሽ ተነሺ፤ ያህዌ በቁጣው ትጠጪው ዘንድ የሰጠሸን የቅጣት ጽዋ ጠጥተሻል፤ እርሱንም ጨልጠሸ ከጠጣሽ በኋላ አንገዳግዶሻል፤",
      "18": "የሚመራሽ ከቶ የለም፤ ከወለድሻቸውና ካሳደግሻቸው ሕዝብሽ ሁሉ እጅሽን ይዞ የሚመራሽ አልተገኘም፡፡",
      "19": "እጥፍ ድርብ ጥፋት ደርሶብሻል፤ ምድርሽ በጦርነት ተደምስሶአል፤ ስለዚህም ሕዝብሽ ተርቦአል፤ ርኅራኄ በማድረግ የሚያጽናናሽም የለም፡፡",
      "20": "ከድካማቸው ብዛት የተነሣ ሕዝብሽ በየመንገዱ ማእዘን ተዝለፍለፈው ይተኛሉ፤ በአዳኞች ወጥመድ እንደተያዘች ሚዳቋ ሆነዋል፤ በያህዌ ቁጣና ተግሣጽ ተሞልተዋል፡፡",
      "21": "መከራ በመቀበል ሰክሮ እንደሚንገዳገድ የሆናችሁ እናንተ የኢየሩሳሌም ሕዝብ ሆይ!",
      "22": "ያህዌ አምላካችሁ ስለ እናንተ በመከላከል እንዲህ ይላል፥ “በቁጣ የሰጠኋችሁን የቅጣት ጽዋ አስወግድላችኋለሁ፤ ከእንግዲህ ወዲህም እንደዚህ የሚያንገዳግዳችሁ የቅጣት ወይን አትጠጡም፡፡",
      "23": "እርሱን ከእናንተ ወስጄ በመንገድ ላይ አጋድሜው እንደ ትቢያ ለሚረግጡአችሁ ለጨቋኞቻችሁ እሰጣለሁ፡፡”"
    },
    "Chapter 52": {
      "1": "ጽዮን ሆይ! ተነሺ በርቺ! ታላቅነትሽንም እንደ ልብስ ተጎናጸፊ፤ ቅድስቲቱ ከተማ ኢየሩሳሌም ሆይ! የክብር ልብስሽን ልበሺ፤ ከእንግዲህ ወዲህ አረማዊ የሆነ ሁሉ በቅጥርሽ በር አይገባም፡፡",
      "2": "ኢየሩሳሌም ሆይ! ትቢያሽን አራግፊ፤ ከዐመድ ላይ ተነሥተሽ በዙፋን ላይ ተቀመጪ፤ ᥀ጽዮን ምርኮኞች ሆይ! የታሰራችሁበትን ሰንሰለት ከአንገታችሁ ፍቱ፡፡",
      "3": "ያህቬህ ሕዝቡን እንዲህ ይላል፥ “ያለ ዋጋ ለባርነት ተሸጣችሁ ነበር፤ የምትዋጁትም ያለ ዋጋ ነው፤",
      "4": "ከዚህ በፊት ወደ ግብጽ ወርዳችሁ በስደት የኖራችሁት በፈቃዳችሁ ነበር፤ አሦራዊያን ግን ምንም ሳይከፍሉባችሁ ማርከው በመውሰድ በብርቱ ጨቁነው ገዚአችሁ፡፡",
      "5": "አሁንም በባቢሎን የተደገመው ይኸው ነው፤ ምክንያቱም በባቢሎን ምርኮኞች በመሆን በብርቱ ተጨቁናችሁ የምትኖሩት ምንም ዋጋ ሳይከፈልባችሁ ነው፤ ጨቁነው የሚገዙአችሁ ሰዎች በመታበይ ዘወትር ስሜን ይሰድባሉ፡፡",
      "6": "ወደፊት ግን ስሜንና በስሜ ያለውን ኀይል ታውቃላችሁ፤ ይንንም የነገርሁአችሁ እኔ ራሴ መሆኔን ትረዳላችሁ፡፡”",
      "7": "ሰላም የሚገኝበትን የምሥራች ቃል የሚያበሥር መልእክተኛ ተራራዎችን አቋርጦ ሲመጣ ማየት እንዴት ደስ ያሰኛል! እርሱ “አምላክሽ ነግሦአል!” እያለ ለጽዮን ደኅንንትን ያውጃል፡፡",
      "8": "ከተማ ጠባቂዎችሽ በቅጽር ግንብ ላይ ሆነው ያህቬህ ወደ ጽዮን መመለሱን ፊት ለፊት ስለሚያዩ፥ ድምፃቸውን ከፍ አድርገው በደስታ እልል እያሉ በአንድነት ይዘምራሉ፡፡",
      "9": "እናተ የኢየሩሳሌም ፍርስራሾች ሆይ! ተባብራችሁ በደስታ እልል በሉ! ያህቬህ የራሱን ከተማ ኢየሩሳሌምን ይታደጋል፤ ሕዝቡንም ያጽናናል፡፡",
      "10": "ያህቬህ በተቀደሰ ክንዱ ሕዝቡን ያድናል፤ መላው የዓለም ሕዝብ የእርሱን አዳኝነት ያያል፡፡",
      "11": "የቤተ መቅደስን ንዋያተ ቅድሳት የተሸከማችሁ፥ ከባቢሎን ወጥታችሁ ለመሄድ ተነሡ፥ ተነሡ! ርኩስ የሆነውን ነገር አትንኩ፤ ከመካከልዋም ወጥታችሁ ንጹሓን ሁኑ፡፡",
      "12": "ስትወጡም በችኮላ አይደለም፤ የምታመልጡትም በመኮብለል አይደለም፡፡ ያህቬህ በፊት ሆኖ ይመራችኋል፡፡ የእስራኤል አምላክ ከበኋላ ሆኖ ይጠብቃችኋል፡፡ መከራ የሚደርስበት አገልጋይ",
      "13": "ያህቬህ እንዲህ ይላል፥ “እነሆ፥ አገልጋዬ ሥራው ሁሉ ይከናወንለታል፤ በክብርም እጅግ ከፍ ከፍ ይላል፡፡",
      "14": "ፊቱና የመልኩ ደም ግባት ከሰው ልጆች ሁሉ ይልቅ የተጎሳቆለ በመሆኑ፥ የሚያዩት ሁሉ በመሰቀቅ ይደነግጣሉ፡፡",
      "15": "አሁን ግን አሕዛብ ሁሉ ስለ እርሱ ይደነቃሉ፤ ነገሥታትም ከመደነቃቸው የተነሣ የሚናገሩትን ያጣሉ፤ ከዚህ በፊትም ከቶ ያላዩትንና ያልሰሙትን ሁሉ ማየትና ማስተዋል ይችላሉ፡፡”"
    },
    "Chapter 53": {
      "1": "ሕዝቡም እንዲህ ሲሉ ይመልሳሉ፥ “እኛ የምንናገረውን ማን አምኖ ሊቀበለን ይችላል? የያህቬህ ስ ክንድ ለማን ተገልጦአል?",
      "2": "አገልጋዩ፥ በደረቅ ምድር ሥር ሰዶ እንደሚወጣ አዲስ ተክል በፊቱ አደገ፤ ልብ ብለን እንመለከተው ዘንድ፥ ግርማም ሆነ ውበት አይታይበትም፤ ወደ እርሱም ለመቅረብ ምኞት እንዲኖረን፥ የሚስብ ደም ግባት የለውም፡፡",
      "3": "እኛም ንቀን ገለል አደረግነው፤ እርሱ ከመከራና ከሕማም የማይለይ የሐዘን ሰው ሆነ፤ ወደ እርሱ የሚመለከት አንድም ሰው አልነበረም፤ እኛም በንቀት እንደ ኢምንት ቆጠርነው፡፡",
      "4": "“እኛ ልንሸከመው የሚገባንን መከራና ሕማም፤ እርሱ ተሸከመ፤ ይህም በእርሱ ላይ የደረሰበት ግርፋትና መከራ ሁሉ ከያህቬህ የተላከ ቀጣት እንደሆነ አድርገን አሰብን፡፡",
      "5": "ይሁን እንጂ እርሱ ተወግቶ የቆሰለው ስለ ኃጢአታችን ሲሆን፥ በመገረፍ ጠደቀቀውም እኛ ስለ ፈጸምነው በደል ነው፤ እርሱ በተቀበለው ቅጣት፥ እኛ ሰላምን አገኘን፤ እርሱም በመቁሰሉ፥ እኛ ተፈወስን፡፡",
      "6": "እኛ እያንዳዳችን ከመንገድ ወጥተው በመባዘን፥ እንደ ጠፉ በጎች ሆነን ነበር፤ ነገር ግን ያህቬህ እኛ ልንቀበለው የሚገባንን ቅጣት ሁሉ በእርሱ ላይ አኖረ፡፡",
      "7": "“እርሱ ብዙ ግፍ ሲደርስበት፥ መከራን ታግሦ ተቀበለ እንጂ አንድ ቃል እንኳ አልተናገረም፡፡ እርሱ ለመታረድ እንደሚወሰድ ጥቦትና እንደሚሸለትም በግ ዝም አለ፤ አንድ ቃል አልተናገረም፡፡",
      "8": "እርሱ በግፍ ተይዞ ተፈረደበት፤ ወደሚገደልበትም ቦታ ተወሰደ፤ ወገን እንደሌለው ተቆጠረ፤ ስለ ሕዝባችንም ኃጢአት ሞት ተፈርዶበት ከሕያዋን ምድር ተወገደ፡፡",
      "9": "ምንም ወንጀል ሳይፈጽም፥ በአንደበቱም ሐሰት ሳይገኝበት፥ በሞቱ ከክፉ አድራጊዎች ጋር ተቆጠረ፤ በባለጸጋም መቃብር ተቀበረ፡፡”",
      "10": "ያህቬህ እንዲህ ይላል፥ “ይህን ሁሉ መከራ እንዲቀበል የእኔ ፈቃድ ነበር፤ የእርሱም ሞት የኃጢአትን ይቅርታ የሚያስገኝ መሥዋዕት ነበር፤ ስለዚህ እርሱ ትውልዱን ያያል፤ ረዥም ዘመንም ይኖራል፤ በእርሱም አማካይነት የእኔ ዓላማ ይፈጸማል፡፡",
      "11": "ሕይወትን ከሚያሠቃይ ከብዙ መከራ በኋላ የሕይወትን ብርሃን በማየት እንደገና ደስ ይለዋል፤ ያን ሁሉ መከራ የተቀበለውም በከንቱ አለመሆኑን ይገነዘባል፤ በእርሱ ደስ የሚለኝ የእኔ ፍጹም አገልጋይ ብዙዎች ሊወቀበሉት የሚገባውን ቅጣት ተሸክሞ እነርሱን ከኃጢአት ነፃ ያደርጋል፡፡",
      "12": "ስለዚህም ለእርሱ የክብ ቦታ እሰጠዋለሁ፤ በኀያላንና በታላላቅ ሰዎች መካከል የከበረ ይሆናል፤ ምክንያቱም እርሱ ሕይወቱን በፈቃዱ ለሞት አሳልፎ ሰጥቶአል፤ ከክፉ አድራጊዎችም ጋር ተቆጠሮአል፡፡ የብዙዎችን በደል ተሸክሞአል፤ የኃጢአትንም ይቅርታ ያገኙ ዘንድ ጸልዮላቸዋል፡፡”"
    },
    "Chapter 54": {
      "1": "ኢየሩሳሌም ሆይ! ልጅ ያልወለደች መኻን ተብለሽ ነበር፤ አሁን ግን በደስታ እልል በይ፤ እነሆ ባል ካላት ሴት ይልቅ አንቺ ብዙ ልጆች ይኖሩሻል፡፡",
      "2": "ስለዚህም የምትኖሪበትን ድንኳንሽን አስፊ፤ ገመዶችንና መጋረጃዎችን ዘርጊ፤ ከቶም አትቆጠቢ፤ ካስማዎችንም አጠንክሪ፡፡",
      "3": "በሁሉም አቅጣጫ ድንበርሽን ታሰፊያለሽ፤ ሕዝብሽ አሕዛብ የያዙትን መሬት አስለቅቀው ይወርሳሉ፤ ባድማ በሆኑ ከተሞቻቸው ሰፍረው ይኖራሉ፡፡",
      "4": "ከእንግዲህ ወዲህ ሐፍረትም ሆነ ውርደት ስለማይደርስብሽ አይዞሽ አትፍሪ፤ በወጣትነትሽ ዘመን የደረሰብሽን ሐፍረት ትረሺዋለሽ፤ አሳፋሪ የሆነውን የመበለትነት ብቸኝነት ከእንግዲህ ወዲያ አታስቢውም፡፡",
      "5": "ስሙ የሠራዊት ጌታ ያህቬህ(יהוה) የተባለው ፈጣሪሽ ለአንቺ እንደ ባልሽ ይሆንልሻል፤ ቅዱስ የሆነ የእስራኤል አምላክ ያድንሻል፤ እርሱ የዓለም ሁሉ አምላክ ነው፡፡",
      "6": "እስራኤል ሆይ! በወጣትነት ጊዜዋ ባልዋ በመጥላት ስለተዋት በከባድ ሐዘን ላይ እንደምትገኝ ሚስት ነሽ፤ ነገር ግን ያህቬህ(יהוה) አንቺን እንደገና ወደ እርሱ ጠርቶ እንዲህ ይልሻል፥",
      "7": "“ለጥቂት ጊዜ ብቻ ትቼሽ ነበር፤ እንደገና ጥልቅ ባለው ፍቅር ወደ እኔ እመልስሻለሁ፡፡",
      "8": "እጅግ ከመቆጣቴ የተነሣ ለጠቂት ጊዜ ከአንቺ ርቄ ነበር፤ አሁን ግን ዘላለማዊ የሆነ ፍቅሬን አሳይሻለሁ፡፡ ይላል አዳኝሽ የሆነ ያህቬህ(יהוה) ፡፡",
      "9": "“በኖኅ ዘመን ‘ምድርን በውሃ መጥለቅለቅ እንደገና አላጠፋትም’ ብዬ ቃል ገብቼ ነበር፤ እነሆ አሁንም ‘በአንቺ ላይ እንደገና አልቆጣም’ ብዬ ቃል እገባልሻለሁ፤ ከእንግዲህ ወዲህ ተግሣጽም ሆነ ቅጣት አላደርስብሽም፡፡",
      "10": "ተራራዎችና ኮረብቶች ሊናወጡና ሊፈርሱ ይችላሉ፤ እኔ ለአንቺ ያለኝ ፍቅር ግን ለዘላለም ጸንቶ ይኖራል፤ የሰላምንም የተስፋ ቃሌን ለዘላለም እጠብቅልሻለሁ፤” ይላል አንቺን የሚወድድ ያህቬህ(יהוה) ፡፡",
      "11": "ያህቬህ(יהוה) እንዲህ ይላል፥ “ረዳትና ምንም አጽናኝ የሌለሽ መከረኛይቱ ከተማ ኢየሩሳሌም ሆይ! እኔ መሠረቶችሽን በከበሩ ድንጋዮች በማስጌጥ እንደገና አንጻለሁ፡፡",
      "12": "የግንቦችሽን ጉልላት በቀይ ዕንቁ፥ የቅጽር በሮችሽንም እንደ እሳት በሚያብረቀርቅ ዕንቁ፥ በዙሪያሽ ያለውንም ቅጽር በከበረ ድንጋዮች አንጻለሁ፡፡",
      "13": "“ልጆችሽ ሁሉ ከያህቬህ(יהוה) የተማሩ ይሆናሉ፤ ሰላም የሰፈነበትን ተድላ ደስታ እሰጣቸዋለሁ፡፡",
      "14": "በፍትሐና በእውነታ የታነጽሽ ትሆኛለሽ፤ ግፍና ጭቆና ከአንቺ ይርቃል፤ ስለዚህም ፍርሃትና ሽብር አይደርስብሽም፤",
      "15": "በአንቺ ላይ አደጋ ለማድረስ የተነሡ ቢኖሩ የእኔ ፈቃድ ካለመሆኑ የተነሣ፥ ይወድቃሉ፡፡",
      "16": "“እነሆ እኔ ፍሙን በወናፍ በማፋፋም ለእስራኤልም መሣሪያ ሠርቶ የሚያወጣ ብረት አቅላጭን ፈጠሬአለሁ፤ በመሣሪያዎቹም የሚገድለውን ወታደር የፈጠርሁ እኔ ነኝ፡፡",
      "17": "በአንቺ ላይ ጉዳት ሊያደርስ የሚችል መሣሪያ ከቶ አይኖርም፤ ለሚከሱሽ ሁሉ በቂ መልስ ይኖርሻል፤ እኔ ለአገልጋዮቼ መከታ እሆናለሁ፤ ድልንም አጎናጽፋቸዋለሁ፡፡” ያህቬህ(יהוה) ይህን ተናግሮአል፡፡"
    },
    "Chapter 55": {
      "1": "ያህቬህ(יהוה) እንዲህ ይላል፥ “የተጠማችሁ ሁሉ ወደ ውሃ ኑ፤ የምትገዙበት ገንዘብ የሌላችሁ ኑ፤ ያለ ገንዘብና ያለ ዋጋ እህል ወስዳችሁ ብሉ፤ የወይን ጠጅና ወተትም በነፃ ጠጡ፡፡",
      "2": "ለማይጠቅም ምግብ ገንዘብ የምታባክኑት ለምንድን ነው? ለማያጠግብስ እንጀራ ስለምን በከንቱ ትደክማላችሁ? ይልቅስ ብታደምጡኛና እኔ የምላችሁን ብታደርጉ፥ ከሁሉ የተሻለ ምግብ በማግኘት ትደሰታላችሁ፡፡",
      "3": "“ሕዝቤ ሆይ! እነሁ አድምጡኝ፤ ወደ እኔም ቅረቡ፤ ወደ እኔ ቀርባችሁ ብትሰሙኝ በሕይወት ትኖራላችሁ፤ ከእናንተ ጋር ዘላለማዊ የሆነ ቃል ኪዳን አደርጋለሁ፤ በሰጠሁት ተስፋ መሠረት ዳዊትን እንደባረክሁት፥ እናተንም እባርካችኋለሁ፡፡",
      "4": "እኔ እርሱን መሪና የአሕዛብ ሁሉ አለቃ አድርጌዋለሁ፤ በእርሱም አማካይነት ኀይሌን ለእርሱ አሳየሁ፡፡",
      "5": "‘እነሆ አንተ ከዚህ በፊት የማያውቁህን አሕዛብ ሁሉ ትጠራለህ፤ የማታውቃቸውም ሕዝቦች ከአንተ ጋር ለመተባበር እየገሠገሡ ይወጣሉ፡፡ የእስራኤል ቅዱስ አምላክ የሆንሁ እኔ ያህቬህ(יהוה) ይህ ሁሉ እንዲፈጸም አደርጋለሁ፤ ክብርንና ግርማንም አጎናጽፍሃለሁ፡፡’”",
      "6": "በሚገኝበት ጊዜ ያህቬህ(יהוה) ን ፈልጉት፤ በሚቀርብበትም ጊዜ ጥሩት፡፡",
      "7": "ክፉ ሰው ጠማማ መንገዱን፥ ተንኮለኛም ከንቱ አሳቡን ይተው፤ ወደ አምላካችን ወደ ያህቬህ(יהוה) ም ይመለስ፤ ምክንያቱም ያህቬህ(יהוה) መሐሪና ፈጥኖ ይቅር ባይ ነው፡፡",
      "8": "ያህቬህ(יהוה) እንዲህ ይላል፥ “አሳቤ እንደ አሳባችሁ፥ መንገዴም እንደ መንገዳችሁ አይደለም፡፡",
      "9": "ሰማይ ከምድር ከፍ እንደሚል፥ መንገዴ ከመንገዳችሁ፥ አሳቤም ከአሳባችሁ እጅግ ከፍ ያለ ነው፡፡",
      "10": "“ዝናምና ደቃቅ በረዶ ከሰማይ ወርዶ ምድርን በማርካት ፍሬ እንድታፈራ እንደሚያደርጋትና ለዘሪው ዘርን፥ ለበላተኛውም ምግብን ሳይሰጥ ወደ ሰማይ እንደማይመለ፥ ቃሌም እንደዚሁ ነው፡፡",
      "11": "ከእኔ አንደበት የሚወጣውም ቃል የምሻውን ሁሉ ሳያደርግና ተልእኮውንም ሳይፈጽም በከንቱ ወደ እኔ አይመለስም፡፡",
      "12": "“እናንተም ከባቢሎን በደስታ ትወጣላችሁ፤ ከከተማይቱም በሰላም ትሸኛላችሁ፤ ተራራዎችና ኮረብታዎች የደስታ መዝሙር ይዘምራሉ፤ ዛፎችም በደስታ እልል እያሉ ያጨበጭባሉ፡፡",
      "13": "በእሾኽ ፈንታ ጥድ፥ በኩርንችትም ፈንታ ባርሰነት ይበቅላል፤ ይህም እኔ ያህቬህ(יהוה) ላደረግሁት ሁሉ፥ ጸንቶ የሚኖር ምልክት ይሆናለረ፡፡”"
    },
    "Chapter 56": {
      "1": "ያህቬህ ለሕዝቡ እንዲህ ይላል፥ “ፍትሕን ጠብቁ፤ ቅን የሆነውንም ነገር አድርጉ፤ የእኔም ማዳን ሊመጣና ጽድቄም ሊገለጥ ቀርቦአል፤",
      "2": "ሰንበትን ሳያረክሱ በትክክል የሚያከብሩትንና ክፉ ነገር ከማድረግ የራቁትን ሁሉ እኔ እባርካቸዋለሁ፡፡”",
      "3": "ከያህቬህ ሕዝብ ጋር የተቀላቀለ የባዕድ አገር ስደተኛ “ከሕዝቡ ጋር እንዳመልከው ያህቬህ አይፈቅድልኝም” ብሎ ማሰብ የለበትም፡፡ ጃንደረባ የሆነ ሰው ልጅ ባለመውለዱ “የያህቬህ ሕዝብ ወገን ለመሆን አልበቃም” ብሎ አያስብ፡፡",
      "4": "ስለእንደዚህ ያለው ሰውማ ያህቬህ እንዲህ ይላል፥ “ሰንበትን በመጠበቅ ብታከብረኝ፥ እኔ የምደሰትበትን ነገር ብታደርግና በታማኝነት ቃል ኪዳኔን ብትጠብቅ፥",
      "5": "ወንዶችና ልጆች ኖረውህ ከምትታሰብበት የበለጠ በቤተ መቅደሴና በሕዝቤ መካከል ለስምህ የዘላለም መታሰቢያ እንዲኖርህ አደርጋለሁ፤ ስለዚህም የተረሳህ ሆነህ አትቀርም፡፡”",
      "6": "ከባዕድ አገር መጥተው ከያህቬህ ሕዝብ ጋር በመቀላቀል እርሱን የሚወዱትንና የሚያገለግሉትን፥ የእርሱን ሰንበት በማክበር ቃል ኪዳኑን በታማኝነት የሚጠብቁትን ስደተኞች ያህቬህ እንዲህ ይላቸዋል፥",
      "7": "“ወደ ተቀደሰችው ተራራዬ ወደ ጽዮን አመጣችኋለሁ፤ በጸሎት ቤቴም ደስ እንዲላችሁአደርጋለሁ፤ በመሠዊያዬም ላይ የምታቀርቡትን መሥዋዕት እቀበላለሁ፤ ቤቴ ‘የሕዝቦች ሁሉ ጸሎት ቤት’ ተብሎ ይጠራል፡፡”",
      "8": "ከእስራኤል ወገን የተበተኑትን ስደተኞች የሚሰበስብ ልዑል ያህቬህ እንደገና ሌሎችንም ሰዎች በእነርሱ ላይ እንደሚጨምር ተስፋ ሰጥቶአል፡፡",
      "9": "የባዕዳን አገር ሕዝቦች እንደ አራዊት እየፈነጩ መጥተው ሕዝቡን ይውጡ ዘንድ ያህቬህ አዞአቸዋል፤",
      "10": "እንዲህም ይላል “ሕዝቤን ያስጠነቅቁ ዘንድ የተመረጡ መሪዎች ሁሉ ምንም ነገር የማያውቁ ዕውሮች ናቸው፤ ለጥበቃ ተመድበው ምንም ድምፅ እንደማያሰሙ ውሾች ናቸው፤ የእነርሱ ፍላጎት ተኝቶ ማለም ብቻ ነው፤ ዘወትር ማንቀላፋትን ይወድዳሉ፡፡",
      "11": "ምንም ዐይነት በቂ ምግብ የማያገኙ ችጋራሞች ውሾችን ይመስላሉ፤ እነዚህ መሪዎች ማስተዋል የጎደላቸው ናቸው፤ ከእነርሱ እያንዳንዱ ለራሱ ደስ የሚለውን ነገር ብቻ ያደርጋ፤ የራሱንም ጥቅም ብቻ ይፈልጋል፡፡",
      "12": "እነዚህ ሰካራሞች ‘ወይን ጠጅ ወይም ሌላ የሚያሰክር መጠጥ አግኝተን ብንጠጣ እኮ መርካት እንችላለን፤ የነገውም ዕለት ከዛሬ የተሸለ ይሆናል’ ይላሉ፡፡”"
    },
    "Chapter 57": {
      "1": "ቅንነት ያላቸው መንፈሳዊያን ሰዎች በድንገት ሲሞቱ ስለምን እንደሞቱ የሚስተውል የለም፤ ያህቬህ ወደ ፊት ከሚመጣው መቅሰፍት ለመሰወር እንደወሰዳቸውም የሚያስተውል የለም፡፡",
      "2": "ደግነትን በተሞላ ሕይወት የሚኖሩ ሰዎች በሚሞቱበት ጊዜ ሰላምንና ዕረፍትን ያገኛሉ፡፡",
      "3": "እናተ ኃጠአተኞች፥ ፍርዳችሁን ለመቀበል ቅረቡ፤ እናንተ እኮ ከአስማተኞች፥ ከአመንዝሮችና ከጋለሞታዎች የተሻላችሁ አይደላችሁም፤",
      "4": "ኧረ እናንተ የምታፌዙት በማን ላይ ነው? እናንተ ሐሰተኞችና ዐመፀኞች በንቀት የምትስቁትስ በማን ላይ ነው?",
      "5": "እናንተ በአድባር ዛፎች መካከል፥ በለመለመም ዛፍ ሥር በዝሙት ተቃጥላችሁ ርኩሰት ትፈጽማላችሁ፤ በወንዝም ዳርቻ በሚገኝ የአለት ዋሻ የገዛ ልጆቻችሁን መሥዋዕት አድርጋችሁ ታርዳላችሁ፡፡",
      "6": "ከወንዝም ለስላሳ የሆኑትን ድንጋዮች ወስዳችሁ “አማልክት ናቸው” በማለት ትሰግዱላቸዋላቸሁ፤ ለእነርሱም ወይን ጠጅን እንደ መሥዋዕት ታፈስሱላቸዋላችሁ፤ የእህል መባም ታቀርቡላቸዋላችሁ፤ ታዲያ እኔ በዚህ ሁሉ የምደሰት ይመስላችኋልን?",
      "7": "መሥዋዕት ለማቅረብና ዝሙት ለመፈጸም ወደ ረዣዥም ተራራዎች ትወጣላችሁ፡፡",
      "8": "አስጸያፊ የሆኑ ምስሎቻችሁን በቤታችሁ ውስጥ ከበርና ከምሰሶ በስተኋላ ታቆማላችሁ፤ እኔን በመተው ልብሳችሁን አውልቃችሁ ገንዘብ ከምትከፍሉአቸው አመንዝራዎች ጋር ለመተኛት በሰፊው አልጋችሁ ላይ ትዋጣላችሁ፤ በዚያም የተቃጠለ ፍትወታችሁን ታረካላችሁ፤",
      "9": "ሽቶ አርከፍክፋችሁም ቅባትም ተቀብታችሁ ሞሌክ ለተባለው አምላክ ልትሰግዱ ትሄዳላችሁ፤ የምታመልኩአቸውን አማልክት ለመፈለግ፥ መልእክተኞቻችሁን እስከ ሙታን ዓለም እንኳ ሳይቀር እስከ ሩቅ አገር ትልካላችሁ፡፡",
      "10": "ሌሎች አማልክትን በመፈለግ ብዙ ትደክማላችሁ፤ ሰልችታችሁም አትተውም፤ የረከሱ አማልክቶቻችሁ ኀይልን የሚሰጡአችሁ ስለሚመስላችሁ እነርሱን ባለመታከት ትፈልጋላችሁ፡፡",
      "11": "ያህቬህ እንዲህ ይላል፥ “እኔን ፈጽማችሁ እንድትረሱና በእኔ ላይ እንድትዋሹ በማድረግ ይህን ያህል የሚያስፈሩአችሁ አማልከት ከቶ ምንድን ናቸው? ለረዥም ጊዜ ታግሼ ዝም ስላልሁ፥ ለእኔ አክብሮት መስጠትን መተዋችሁ ነውን?",
      "12": "የምታደርጉት ነገር ትክክል እንደሆነ ታስቡ ይሆናል፤ እኔ ግን መጥፎ ጠባያችሁን እገልጣለሁ፤ አማልክቶቻችሁም ሊረዱአችሁ አይችሉም፡፡",
      "13": "ዕርዳታ ለማግኘት በምትጮኹበት ጊዜ እስቲ አማልክቶቻችሁ መጥተው ይርዱአችሁ! እነርሱን የነፋስ ሽውታ ይዞአቸው ይሄዳል፤ በእኔ የሚተማኙ ግን በምድሪቱ ይኖሩባታል፤ በተቀደሰ ተራራዬም ላይ ሆነው በቤተ መቅደሴ ያገለግሉኛል፡፡”",
      "14": "ያህቬህ እንዲህ ይላል፥ “ሕዝቤ ወደ እኔ ይመለሱ፤ ከመንገዳቸውም ላይ መሰናክል ሁሉ አስወግዱ፤ መንገዱን ሠርታችሁ ዝግጁ አድርጉት፤",
      "15": "“እኔ ለዘላለም የምኖር ከፍ ያልኩ ቅዱስ አምላክ ነኝ፡፡ እኔ ከፍ ባለና በተቀደሰ ስፍራ እኖራለሁ፤ ይሁን እንጂ መንፈሳቸውንና ልባቸውን ለማደስ ተጸጽተው ንስሓ ከሚገቡና ከትሑታን ሰዎች ጋር እገኛለሁ፤",
      "16": "ለሕዝቤ ከእኔ የሚመጣውን የሕይወት መንፈስ ሰጠሁ፤ ስለዚህ በእነርሱ ላይ ቁጣና ክስ ለዘላለም እንዲቀጥል አላደርግም፡፡",
      "17": "በኃጢአታቸውና በስግብግብነታቸው ምክንያት በእነርሱ ላይ ተቆጥቼ ነበር፤ እንዲሁም እነርሱን ቀጥቼ ተለይቻቸው ነበር፤ እነርሱ ግን በእልኸኝነት ጸንተው በራሳቸው መነገድ ሄዱ፡፡",
      "18": "“እኔ ሥራቸውን ሁሉ ተመልክቼአለሁ፤ ይሁን እንጂ እፈውሳቸዋለሁ፤ እነርሱንም በመምራት እረዳቸዋለሁ፤ ያዘኑትንም አጽናናለሁ፤",
      "19": "በሩቅና በቅርብ ላሉትም ሁሉ ሰላምን እሰጣቸዋለሁ፤ እኔ ሕዝቤን እፈውሳለሁ፤",
      "20": "ክፉ ሰዎች ግን ማዕበል ሞገዱ ቆሻሻና ጭቃ እየሞላበት ዕረፍት እንደሌለው ተንቀሳቃሽ ባሕር ናቸው፡፡",
      "21": "ስለዚህም ለኃጢአተኞች ሰላም የላቸውም” ይላ ያህቬህ ፡፡"
    },
    "Chapter 58": {
      "1": "ያህቬህ(יהוה) እንዲህ ይላል፥ “ኀይልህን ሳትቆጥብ በመጮኽ ተናገር! ድምፅህ እንደ መለከት ይሁን፤ ሕዝቤ የሆኑ እስራኤል የፈጸሙትን ዐመፅና በደል ሁሉ ንገራቸው፡፡",
      "2": "እነርሱማ ሕጌን የሚፈጽሙና መንገዴንም የሚከተሉ በመምሰል ዕለት በዕለት ይሹኛል፤ እኔን ለማምለክ የሚወዱና የምሰጣቸውን ትክክለኛ ፍትሕ ያልተዉ ይመስላሉ፡፡”",
      "3": "ሕዝቡም “እነሆ እኛ እንጾማለን፤ አንተ ግን ለምን አትመለከተንም? ሰውነታችንንስ ምን ያህል እንዳዋረድን ለምን አታይልንም?” ይላሉ፡፡",
      "4": "ያህቬህ(יהוה) እንዲህ ይላል፥ “እነሆ እናተ በምትጾሙበት ጊዜ ሁሉ የልባችሁን ፈቃድ ትፈጽማላችሁ፤ ሠራተኞቻችሁንም በመጨቆን ትበዘብዛለችሁ፤",
      "5": "የጾማችሁም መጨረሻው ጠብና ክርክር ስለሆነ ጭካኔ በተሞላበት ሁኔታ ትማታላችሁ፤ ታዲያ እንደዚህ ዐይነቱ ጾም ጸሎታችሁን እንድሰማ ይሚያደርግ ይመስላችኋልን?",
      "6": "በምትጾሙበት ጊዜ ሰውነታችሁን ታጎሳቁላላላችሁ፤ ራሳችሁንም እንደ ሙጃ ሣር ዝቅ ታደርጋላችሁ፤ ዐመድ ነስንሳችሁ፥ ማቅ አንጥፋችሁም ትተኛላችሁ፤ ታዲያ እናተ ጾም የምትሉት ይህን ነውን? እኔ በዚህ ደስ የሚለኝ ይመስላችኋልን?",
      "7": "“እኔ የምፈልገው ጾም ይህ ነው፤ የጭቆናን ሰንሰለትና የፍትሕ መጓደልን ቀንበር አስወግዱ፤ የተጨቆኑትንም ነፃ አውጡ፡፡",
      "8": "ካላችሁ ምግብ ለረሀብተኞች አካፍሉ፤ መጠለያ የሌላቸውን ድኾች በቤታችሁ ተቀበሉ፤ የተራቆቱትን አልብሱ፤ እርዳታ የሚፈልጉ ዘመዶቻችሁንም ፊት አትንሡ፡፡",
      "9": "“ይህን ብታደርጉ የእኔ ጸጋ እንደ ንጋት ፀሐይ ያበራላችኋል፤ ከቁስላችሁም ፈጥናችሁ ጥፈወሳላችሁ፤ አድናችሁ ዘንድ እኔ ሁልጊዜ ከእናንተ ጋር እሆናለሁ፤ እኔም ለእናተ የምገለጥበት ክብር እንደ ደጀን ሆኖ በሁሉም አቅጣጫ ይጠብቃችኋል፤",
      "10": "በምትጸልዩበት ጊዜ፥ ጸሎታችሁን እሰማለሁ፤ በምትጠሩኝም ጊዜ መልስ እሰጣለሁ፡፡",
      "11": "“የጭቆናን ቀንበር፥ የትዕቢትን ፌዝና ክፉ ነገርን ሁሉ ብታስወግዱ፥",
      "12": "ምግብ በመስጠት የተራቡ ችግረኞች እንዲጠግቡ ብታደርጉ፥ የከበባችሁ ጨለማ ወደ ቀትር ብርሃን ይለወጣል፡፡",
      "13": "እኔ ሁልጊዜ እመራችኋለሁ፤ ሕይወታችሁንም በበረከት እሞላለሁ፤ ጤንነትንና ብርታትን በመስጠት እጠብቃኋለሁ፤ ምንጊዜም ከማይደርቅ ምንጭ በቂ ውሃ እንደሚያገኝ የአትክልት ቦታ ትሆናላችሁ፡፡",
      "14": "ሕዝባችሁ ቀድሞ ፈራርሰው የነበሩትን ሁሉ እንደገና መልሶ በጥንቱ መሠረት ላይ ይሠራል፤ ስለዚህም እናንተ ‘ቅጽሮችን መልሶ የሚያንጽና ፈራርሰው የነበሩ ቤቶችን የሚያድስ ሕዝብ’ ተብላችሁ ትጠራላችሁ፡፡”",
      "15": "ሰንበትን በማክበር የሚገኝ ዋጋ"
    },
    "Chapter 59": {
      "1": "ያህቬህ(יהוה) እናንተን ለማዳን እንደሚሳነው፥ ወይም ለዕርዳታ ስትጠሩት እንደማይሰማ አድርጋችሁ አታስቡ፤",
      "2": "እርሱ ስትጠሩት የማይሰማችሁ በኃጢአታችሁ ምክንያት ነው፤ ልትቀርቡት ስትፈልጉ እናተን ከያህቬህ(יהוה) የለያችሁ የኃጠአታችሁ ብዛት ነው፡፡",
      "3": "ሐሰት በመናገር፥ ግፍ በመሥራትና ሰው በመግደል በደለኞች ሆናችኋል፡፡",
      "4": "ወደ ፍርድ አደባባይ ብትወጡም ፍትሕ ለእናነንተ አትሆንም፤ ምክንያቱም ክሳችሁ የተመሠረተው በሐሰት ላይ ነው፤ አሳባችሁም ሁሉ ሌሎችን ለመጉዳት የታቀደ ነው፡፡",
      "5": "የተበተባችሁት ሤራ ጎጅነቱ እንደመርዘኛ እባብ እንቁላል ነው፤ እርሱንም የሚበላ ይሞታ፤ አንዱን እንቁላል ብትሰብሩት ከውስጡ እባብ ይፈለፈላል፤ የእናንተ ሤራ ግን ከሸረሪት ድር እንደተሠራ ልብስ ለምንም የመይጠቅም ከንቱ ነው፤ ሥራችሁም በደልና ግፍ የተሞላበት ነው፤",
      "6": "እናንተ ሁልጊዜ ክፉ ነገር ለማድረግ ታቅዳላችሁ፤ ዕቅዳችሁንም በሥራ ላይ ለማዋል ጊዜ አይፈጅባችሁም፤ የንጹሐንንም ሕይወት ለማጥፋት ትቸኩላላችሁ፤ በምታልፉበት ቦታ ሁሉ ማጥፋትና ማፈራረስ ልማዳችሁ ነው፤",
      "7": "እናንተ ባላችሁበት ቦታ ሁሉ በሰላም የመኖር ዋስትና ማግኘት የሚችል የለም፤ ሥራችሁ ሁሉ ፍትሕ የጎደለው ነው፤ ጠማማ የሆነውን መንገድ ስለምትከተሉ በዚያ የሚያልፍ ሁሉ ሰላም አያገኝም፡፡",
      "8": "ሕዝቡ እንዲህ ይላሉ፥ “ፍትሕ ከእኛ ርቆአል፤ እውነት ነገርም ወደ እኛ አይደርስም፤ ብርሃን እንፈልጋለን፤ ነገር ግን ጨለማ ስለሆነብን በድንግዝግዝታ ውስጥ እንመላለሳለን፤",
      "9": "እንደ ዕውር በመደናበር ላይ እንገኛለን፤ በሙታን ዓለም ጨለማ ውስጥ እንዳለን ሆነን እንደ ሌሊት በቀትር እንሰናከላለን፤",
      "10": "በፍርሃትና በሐዘን ተይዘን እንደ ድብ እንጓዛለን፤ እንደ ርግብም በመቃተት እንጮኻለን፤ እናገኛለን ብለን ተስፋ ያደረግነው ፍትሕና ደኅንነት ሁሉ ከእኛ ራቀ፡፡",
      "11": "“ያህቬህ(יהוה) አምላክ ሆይ! እኛ በአንተ ላይ የፈጸምነው በደል እጅግ ብዙ ነው፤ የገዛ ኃጢአታችንም እንደሚከሰን በሚገባ ተገንዝበናል፡፡",
      "12": "በአንተ ላይ ዐመፅን፤ ቸል ብለንም አንትን መከተል ተውን፤ ሌሎችንም በመጨቆናችን ከአንተ ተለየን፤ አስተሳሰባችንና የቃል ንግግራችን ሁሉ ሐሰትና ስሕተት የሞለበት ሆነ፡፡",
      "13": "ፍትሕ ከእኛ ርቆአል፤ ቅንነትም ወደ እኛ አይቀርብም፤ እውነት ተቀባይነት አጥታ በሕዝብ አደባባይ ላይ ትሰናከላለች፤ ለታማኝነትም ቦታ አልተገኘላትም፡፡",
      "14": "ታማኝነት ገመገደሉ፥ የተነሣ ክፉ ነገር ከመሥራት ለመቆጠብ የሚያስብ ሁሉ ራሱን የወንጀል ምርኮኛ ሆኖ አግኝቶታል፡፡”",
      "15": "ያህቬህ(יהוה) ይህን ሁሉ ተመልክቶአል፤ ፍትሕ ከመጓደሉም የተነሣ አዝኖአል፤",
      "16": "የተጨቆኑትን የሚረዳ በመታጣቱም ገርሞታል፤ ስለዚህ እነርሱን በኀይል በመታደግ ድልን ይቀዳጃል፤",
      "17": "እርሱ ፍትሕን እንደ ደረት ጥሩር፥ ድልንም እንደ ራሱ ቁር ይለብሳል፤ ሕዝብ የሚሠቃይበትን ክፉ ነገር ሁሉ በመበቀል ለመቅጣትና ሁሉን ነገር ለማስተካል ያለውን ጽኑ ፍላጎት እንደ ልብስ ይለብሳል፡፡",
      "18": "በሩቅ አገሮች የሚኖሩትን እንኳ ሳይቀር፥ በፈጸሙት ተግባር መጠን ጠላቶቹን ይቀጣል፡፡",
      "19": "ከምሥራቅ እስከ ምዕራብ እርሱንና ታላቅ ኀይሉን የማይፈራ የለም፤ እርሱ እንደ ተጋፊ የወንዝ ውሃና እንደ ብርቱ ነፋስ ሆኖ ይመጣል፡፡",
      "20": "ያህቬህ(יהוה) ለሕዝቡ እንዲህ ይላል፥ “ለጽዮን ታዳጊ፥ ከኃጢአታቸው በንስሐ ለሚመለሱም አዳኝ የመጣል፡፡",
      "21": "እኔ ከእናተ ጋረ ቃል ኪዳን አደርጋለሁ፤ በእናተ ያደረው መንፈሴና ያስተማርኋችሁ ቃል ሁሉ ለዘላለም የእናንተ እንዲሆኑ ሰጥቻለሁ፤ ከአሁን ጀምሮ ለእኔ ታዛዥዎች ትሆናላችሁ፤ በሚመጣው ዘመን ሁሉ ለእኔ መታዘዝን እንዲያው ልጆቻችሁንና ዝርያዎቻችሁን ሁሉ ታስተምራላችሁ፡፡”"
    },

    "Chapter 60": {
      "1": "አየሩሳሌም ሆይ! ተነሺ አብሪ፤ እነሆ ብርሃን ወጥቶልሻል፤ የያህቬህ(יהוה) ም ክብ ያበራልሻል፡፡",
      "2": "ሌሎች የዓለም ሕዝቦች በጨለማ ይጋረዳሉ፤ በአንቺ ላይ ግን የያህቬህ(יהוה) ክብር ያበራል፤ የእርሱም ክብር ብሩህነት ከአንቺ ጋር ይሆናል፡፡",
      "3": "አሕዛብ ወደ ብርሃንሽ ይሳባሉ፤ ነገሥታትም ወደ ንጋትሽ ወገግታ ይመጣሉ፡፡",
      "4": "ቀና ብለሽ በዙሪያሽ ያለውን ሁኔታ ተመልከቺ፤ ሕዝብሽ ወደ አንቺ ለመምጣት ይሰበሰባሉ፤ ወንዶች ልጆችሽ ከሩቅ አገር ይመጣሉ፤ ሴቶች ልጆችሽም ወደ አንቺ ይጓዛሉ፡፡",
      "5": "ይህንንም አይተሸ ፈገግታሽ በደስታ ይፈካል፤ ከደስታሽም ብዛት የተነሣ ልብሽ ይርገበገባል፤ የአሕዛብ ሀብት ሁሉ ወደ አንቺ ይመጣል፤ የባሕር ነጋዴዎችም ሀብታቸውን ሁሉ ሰብስበው ያመጡልሻል፡፡",
      "6": "ብዙ የሆኑ የምድያምና የዔፋ ግመሎች ከሳባ ወርቅና ዕጣን ተጭነው ይወጣሉ፡፡ ሕዝብም ሁሉ ያህቬህ(יהוה) ስላደረገው ድንቅ ነገር የምሥራቹን ያወራሉ፡፡",
      "7": "የቄዳርና የነባዮ የበግ መንጋዎች ሁሉ ለመሥዋዕት ወደ አንቺ ይሰበሰባሉ፤ ያህቬህ(יהוה) ን ደስ የሚያሰኝ መሥዋዕት ሆነውም በመሠዊያው ላይ ይቀርባሉ፤ ያህቬህ(יהוה) ም ቤት መቅደሱን ከምንጊዜም የበለጠ በክብር ያጎናጽፈዋል፡፡",
      "8": "ወደ መኖሪያቸው እንደሚመለሱ ርግቦችና እንደሚያንዣብቡ ደመናዎች የሆኑ እነዚህ መርከቦች ምንድን ናቸው?",
      "9": "ከታርሺሽና ከሩቅ ደሴቶች ጠረፍ ተነሥተው ሕዝብሽን ወደ አንቺ የሚያጓጉዙ መርከቦች ናቸው፤ ከዚህም ጋር አሕዛብ ሁሉ ሕዝቡን እንዲይከብሩ ያደረገ፥ የእስራኤል ቅዱስ የሆነውን፥ የያህቬህ(יהוה) ን ስም ለማክበር ብርና ወርቅ ጭነው ያመጡልሻል፡፡",
      "10": "ያህቬህ(יהוה) ለኢየሩሳሌም እንዲህ ይላል፥ “ባዕዳን ሕዝቦች ቅጽሮችሽን ይሠራሉ፤ ነገሥታቶቻቸውም ያገለግሉሻል፤ እኔ በቁጣዬ ቀጥቼሽ ነበር፤ አሁን ግን ቸርነቴንና ምሕረቴን እገልጥልሻለሁ፡፡”",
      "11": "የአሕዛብ ነገሥታት ሀብታቸውን ያስገቡልሽ ዘንድ፥ የቅጽር በሮችሽ ቀንና ሌሊት ክፍት ይሆናሉ፡፡",
      "12": "አንቺን የማያገለግሉ ሕዝቦችና መንግሥታት ግን ፈጽመው ይጠፋሉ፡፡",
      "13": "ኢየሩሳሌም ሆይ! አንቺን በማነጽ የተከበርሽ ከተማ ለማድረግና ቤተ መቅደሴንም የተዋበ ለማድረግ፥ የሊባኖስ ግርማ የሆነውን ጥድ፥ አስታና ባርሰነት ሁሉ ወደ አንቺ ይመጣል፡፡",
      "14": "ሲጨቁኑሽ የኖሩት የገዢዎችሽ ወንዶች ልጆች መጥተው ለአንቺ ያላቸውን ክብር በመግለጥ እጅ ይነሡሻል፤ ቀድመው ሲንቁሽ የነበሩት ሁሉ በእግርሽ ሥር ወድቀው ይሰግዱልሻል፤ ᥊እነርሱም ‘የእስራኤል ቅዱስ አምላክ ከተማ የሆንሽ ጽዮን ሆይ! አንቺ የያህቬህ(יהוה) ከተማ!’ እያሉ ይጠሩሻል፡፡",
      "15": "“ከዚህ በፊት የተጣልሽና የተጠላሽ፥ ማንም የማይኖርብሽ ፍርስራሽና ወና ነበርሽ፤ ከእንግዲህ ወዲህ ግን ᥊እኔ ታላቅና የተዋብሽ፥ ሰው ሁሉ የሚመካብሽ የተድላና የደስታ ስፍራ አደርግሻለሁ፡፡",
      "16": "እናት ለልጅ ክብካቤ እንደምታደርግ፥ አሕዛብና ነገሥታቶቻቸው ሁሉ ይከባከቡሻል፡፡ አንቺም እኔ ያህቬህ(יהוה) እንዳዳንሁሽና እኔም የእስራኤል ኀይል፥ ነፃ ᥊እንዳወጣሁሽ ያን ጊዜ ታውቂያለሽ፡፡",
      "17": "“እኔ በነሐስ ፈንታ ወርቅ፥ በብረት ፈንታ ብር፥ በእንጨት ፈንታ ነሐስ፥ በድንጋይም ፈንታ ብረት እሰጥሻለሁ፤ ገዥዎችሽ ከእንግዲህ ወዲህ አይጨቁኑሽም፤ በትክክለኛ ፍትሕና በሰላም እንዲያስተዳድሩሽ አደርጋለሁ፡፡",
      "18": "ከእንግዲህ ወዲህ የግፍ ጩኸት አይሰማብሽም፤ በጠረፎችሽም የሚሰባር ጥፋትና መፈራረስ አይደርስባቸውም፤ እኔ እንደ ታላቅ የቅጽር ግንብ ሆኜ በመካከል እጠብቅሻለሁ፤ አንቺም እኔ ስላነጻሁሽ ታመሰግኝኛለሽ፡፡",
      "19": "“ከእንግዲህ ወዲህ በቀን የፀሐይ በሌሊትም የጨረቃ ብርሃን አያስፈልግሽም፤",
      "20": "እኔ ያህቬህ(יהוה) የዘላለም ብርሃን እሆንሻለሁ፤ ስለዚህ ፀሐይሽ ከቶ አትጠልቅም፤ ጨረቃሽም ብርሃኗን አትከለክልሽም፤ የመከራሽም ዘመን ያከትማል፤",
      "21": "ሕዝብሽ እውነትን የሚከተሉ ይሆናሉ፤ ስለዚህም ምድሪቱን ለዘላለም ይወርሳሉ፤ ታላቅነቴ የሚገለጥባቸው ይሆኑ ዘንድ የሠራኋቸውና የተከልሁአቸው እኔ ነኝ፡፡",
      "22": "ከእነርሱ መካከል ታናሽ የሆነው የመጨረሻው ዝቅተኛ ቤተሰብ፥ የአንድ ታላቅ ሕዝብ መንግሥት ያህል ይሆናል፤ ዘመኑ ሲደርስ ይህን በፍጥነት እንዲፈጸም የማደርገው፥ ᥊እኔ ያህቬህ(יהוה) ነኝ፡፡”"
    },
    "Chapter 61": {
      "1": "ያህቬህ(יהוה) ለድኾች የምሥራቹን ቃል እንዳበሥር ቀብቶ ስለላከኝ፥ የልዑል ያህቬህ(יהוה) መንፈስ በእኔ ላይ ነው፤ ልባቸው የተሰበረውን እንድፈውስ፥ የተጨቆኑትን ነፃ እንዳወጣና ለታሰሩትም ነፃነትን እንዳበሥር ልኮኛል፡፡",
      "2": "እንዲሁም ያህቬህ(יהוה) ጠላቶቻቸውን ድል ነሥቶ፥ ሕዝቡን የሚያድንባት የጸጋ ዓመት መድረስዋን እንዳውጅ ልኮኛል፤ ያዘኑትን እዳጽናና፥",
      "3": "በጽዮን ሐዘንተኞች ለሆኑት፥ በሐዘን ፈንታ ደስታንና ሐሴትን እንድሰጥ፥ በትካዜ ፈንታ የምስጋና መዝሙር እንዲዘምሩ አደርግ ዘንድ ልኮኛል፤ እነርሱ ያህቬህ(יהוה) እንደተከለው ዛፍ ይሆናሉ፤ ሁሉም ቅን የሆነውን ነገር ያደርጋሉ፤ ያህቬህ(יהוה) ም ስላደረገው ነገር ሁሉ የተመሰገነ ይናል፡፡",
      "4": "እነርሱ ከረዥም ዘመን በፊት የፈራረሱትን ከተሞች መልሰው ይሠራሉ፡፡",
      "5": "ሕዝቤ ሆይ! የባዕድ አገር ሕዝቦች አገልጋዮቻችሁ ይሆናሉ፤ ስለዚህ እነርሱ መንጎቻችሁን ይጠብቃሉ፤ ምድራችሁን ያርሳሉ፤ የወይን ተክሎቻችሁንም በመከባከብ ይጠብቃሉ፡፡",
      "6": "“የአምላካችን አገልጋዮችና የያህቬህ(יהוה) ካህናት” ተብላችሁ ትጠራላችሁ፤ የዓለምን ሕዝብ ሀብት ሁሉ ትበላላችሁ፤ ብልጽግናቸውም ሁሉ የእናንተ መመኪያ ይሆናል፡፡",
      "7": "ሐፍረታችሁና ውርደታችሁ ሁሉ ያከትማል፤ በገዛ ምድራችሁ ትኖራላችሁ፤ ብልጽግናችሁ እጥፍ ድርብ ይሆናል፤ ደስታችሁም ለዘላለም ይኖራል፡፡",
      "8": "ያህቬህ(יהוה) እንዲህ ይላል፥ “እኔ ትክክለኛ ፍትሕን እወዳለሁ፤ ጭቆናንና ዐመፅን ግን እጠላሁ፤ ለሕዝቤ በታማኝነት የሚገባቸውን ዋጋ እሰጣቸዋለሁ፤ ከእነርሱም ጋር የዘላለም ቃል ኪዳን አደርጋለሁ፡፡",
      "9": "በአሕዛብ መካከል የታወቁ ዝነኞ ይሆናሉ፡፡ የሚመለከታቸውም ሁሉ እኔ የባረክሁአቸው ሕዝቦች መሆናቸውን ያውቃል፡፡”",
      "10": "ኢየሩሳሌም እንዲህ ትላለች፥ “በያህቬህ(יהוה) ደስ ይለኛል፤ ነፍሴም በአምላኬ ሐሴት ታደርጋለች፤ የአበባ አክሊል እንደሚደፋ ወንድ ሙሽራ፥ በጌጣጌጥም እንዳሸበረቀች ሴት ሙሽራ አድርጎ፥ የመዳንን ልብስ አልብሶኛል፤ የጽድቅንም መጎናጸፊያ ደርቦልኛል፡፡",
      "11": "ምድር ቡቃያዎችን እንደምታበቅል፥ የአትክልት ቦታም ተክሎችን እንደምታሳድግ፥ ልዑል ያህቬህ(יהוה) ም ለሕዝቡ ጽድቅን ስለሚያጎናጽፍ፥ አሕዛብ ሁሉ ያመሰግኑታል፡፡"
    },
    "Chapter 62": {
      "1": "ኢየሩሳሌምንና ጽዮንን ለማጽናናት እናገራለሁ፤ እስከምትድንና የምትጎናጸፈውም ድል እንደ ችቦ እስከሚያበራ ድረስ ዝም አልልም፡፡",
      "2": "ኢየሩሳልም ሆይ! አሕዛብ ሁሉ የአንቺን ድል መንሣት ያያሉ፤ ነገሥታቶቻቸውም የአንቺን ክብር ይመለከታሉ፤ ያህቬህ(יהוה) ራሱ በሚያወጣልሽ አዲስ ስም ትጠሪያለሽ፡፡",
      "3": "አንቺንም በያህቬህ(יהוה) እጅ እንደ ተዋበ አክሊልና፥ እንደ ነገሥታት ዘውድ ትሆኚያለሽ፡፡",
      "4": "ከእንግዲህ ወዲህ “ተረስታ የቀረች” ተብለሽ አትጠሪም፤ ምድርሽም እንደተፈታች ሚስት ሆና አትቆጠርም፤ የምትጠሪበትም አዲስ ስም፥ “ያህቬህ(יהוה) በእርስዋ ደስ ይለዋል!” የሚል ይሆናል፤ ምድርሽም “ደስተኛ ባለ ባል” ተብላ ተጠራለች፤ ምክንያቱም ያህቬህ(יהוה) በአንቺ ደስ ይለዋል፤ ለምድርሽም እንደ ባል ይሆናታል፡፡",
      "5": "ጎልማሳ ድንግሊቱን ሙሽራ አድርጎ እንደሚወስድ፥ የፈጠረሽ ያህቬህ(יהוה) ም ለአንቺ እንደ ባል ይሆንሻል፤ ወንዱም ሙሽራ በሴታ ሙሽራ ደስ እነደሚሰኝ፤ ያህቬህ(יהוה) ም ባነቺ ደስ ይለዋል፡፡",
      "6": "ኢየሩሳሌም ሆይ! በቅጽሮችሽ ላይ ቃፊሮችን አስቀምጬአለሁ፤ እነርሱም ሌሊትና ቀን ዝም አይሉም፤ ያህቬህ(יהוה) እንዳይረሳቸውና የሰጠውንም ተስፋ እንዲፈጽም፥ ሁልጊዜ ያሳስባሉ፡፡",
      "7": "ኢየሩሳሌምን መልሶ እስከሚያድሳትና በዓም ሁሉ የተመሰገነች ከተማ እስከሚያደርጋት ድረስ ሳያቋርጡ ያሳስቡታል፡፡",
      "8": "ያህቬህ(יהוה) ም በኀይሉ የሚፈጽመውን ጽኑ ቃል ኪዳን በመግባት እንዲህ ይላል፥ “ከእንግዲህ ወዲያ እህልሽን ጠላቶችሽ አይበሉትም፤ የደከምሽበትንም የወይን ጠጅ ባዕዳን አይጠጡትም፡፡",
      "9": "ነገር ግን ዘርታችሁ ያመረታችሁትን እህላችሁን፥ እናንተው ራሳችሁ ትጠቀሙበታችሁ፤ እንጀራውን በልታችሁ ያህቬህ(יהוה) ን ታመሰግናላችሁ፤ ተክላችሁ ያለማችሁትን የወይን ፍሬ ትለቅማላችሁ፤ የወይን ጠጁንም በቤተ መቅደሴ አደባባይ ራሳችሁ ትጠጣላችሁ፡፡",
      "10": "የኢየሩሳሌም ሕዝብ ሆይ! ከከተማ ውጡ፤ ከስደት ለሚመለስ ሕዝባችሁም መንገድ ሥሩ፤ እንቅፋት የሚሆነውን ድንጋይ ሁሉ በማስወገድ፥ ደልድላችሁ ጎዳናውን አዘጋጁ፤ ሕዝብ ሁሉ የሚያየው ምልክት ስቀሉ፤",
      "11": "በዚህ ምልክት ያህቬህ(יהוה) ለዓለም ሁሉ ማሳወቅ የሚፈልገውን ይህ ነው፥ “እነሆ ‘ያህቬህ(יהוה) የታደጋችውን ሕዝብ አስከትሎ እናንተን ለማዳን በመምጣት ላይ ነው’ ብላችሁ ለኢየሩሳሌም ሕዝብ ንገሩ፤፡፡",
      "12": "እናንተ “ያህቬህ(יהוה) ያዳነውና ለያህቬህ(יהוה) የተለየ ሕዝብ” ተብላችሁ ትጠራላችሁ፤ ኢየሩሳሌምም “ያህቬህ(יהוה) የሚወዳትና ከእንግዲህም ወዲህም የማይተዋት ከተማ” ተብላ ትጠራለች፡፡"
    },
    "Chapter 63": {
      "1": "በኤዶም ቦጽራ ተብላ ከምትጠራው ከተማ የሚመጣ ይህ ማን ነው? በቀይ መጎናጸፊያ አለባበሱ የተዋበ ሆኖ፥ በብርታትና በኀይል እየገሠገሠ የሚመጣው ይህ ማን ነው? እርሱ ለማዳን ኀይል ያለውና ድሉን ለማሳወቅ የሚመጣ ያህቬህ(יהוה) ነው፡፡",
      "2": "የወይን ጠጅ ጨምቆ ለማውጣት የወይን ፍሬ ሲረግጥ እንደነበረ ሰው ልብሱስ ስለምን ቀይ ሆነ?",
      "3": "ያህቬህ(יהוה) እንዲህ ሲል ይመልሳል፥ “እኔ ብቻዬን አሕዛብን ሁሉ እንደ ወይን ረገጥሁ፤ ይህን በማደርግበት ጊዜ ከሕዝቡ ወገን ከእኔ ጋር የተባበረ አልነበረም፤ እኔ በቁጣዬ ረገጥሁአችሁ፤ በመዓቴም ሰባበርሁአቸው፤ ልብሴም በእነርሱ ደም ተበከለ፡፡",
      "4": "ሕዝቤን የምታደግበትን ጊዜ ወስኜአለሁ፤ ስለዚህ ጠላቶቻቸውን የምበቀልበት ዓመት ደርሶአል፡፡",
      "5": "ሊረዳ የሚችል መኖሩን ለማወቅ ዙሪያዬን ተመለከትሁ፤ ነገር ግን ሊረዳ የሚችል ባለመኖሩ ተገረምሁ፤ የገዛ ክንዴ ደኅንነትን አስገኘ፤፤ ቁጣዬም ስላበረታኝድልን ራሴ ተጎናጸፍሁ፡፡",
      "6": "በቁጣዬ መላውን ዘሕዛብ በመርገጥ ሰባበርሁአቸው፤ ደማቸውንም በመሬት ላይ አፈሰስሁ፡፡”",
      "7": "የማይለወጠውን የያህቬህ(יהוה) ን ፍቅር በመግለጥ እናገራለሁ፤ ስላደረገልን ቸርነት ሁሉ አመሰግነዋለሁ፤ እርሱ በምሕረቱና በፍቅሩ ብዛት ለእስራኤል ሕዝብ ስፍ ቁጥር የሌለውን ታላቅ በረከት ሰጥቶአል፡፡",
      "8": "ያህቬህ(יהוה) “እነርሱ ሕዝቤና ልጆቼ ስለሆኑ ሊያታልሉኝ አይፈልጉም አለ፤” ከመከራቸውም ሁሉ ያዳናቸው ስለዚህ ነው፤",
      "9": "ያዳናቸውም እርሱ ራሱ ያህቬህ(יהוה) እንጂ መልአክን በመላክን በመላክ አይደለም፤ የመከራቸው ተካፋይ በመሆን በፍቅሩና በምሕረቱ ብዛት ታደጋቸው፤ ባለፈውም ጊዜ ቢሆን እርሱ ሁልጊዜ ሲጠነቀቅላቸው ነበር፤",
      "10": "እነርሱ ግን በእርሱ ላይ ዐምፀው አሳዘኑት፤ ስለዚህም ራሱ ያህቬህ(יהוה) ተመልሶ ጠላት በመሆን ተዋጋች፡፡",
      "11": "ከዚህ በኋላ ግን ተመልሰው ባለፈው ጊዜ የያህቬህ(יהוה) አገልጋይበነበረው በሙሴ ዘመን ያደረገውን በማስታወስ እንዲህ ሲሉ መጠየቅ ጀመሩ፥ “የሕዝቡን ጠባቂዎች በባሕር ከመስጠም ያዳነ ያህቬህ(יהוה) አሁን የት አለ?” ቅዱስ መንፈሱ በመካከላቸው እንዲሠራ ያደረገ ያህቬህ(יהוה) አሁን የት ነው?",
      "12": "ለራሱ ዘላለማዊ ዝናን ያተርፍ ዘንድ፥ ውሃውን ከፍሎ በጥልቅ ባሕር መካከል ሕዝቡን መርቶ ለማሳለፍ በሙሴ አማካይነት ያን ሁሉ ታላላቅ ሥራ በኀይሉ የሠራ ያህቬህ(יהוה) የት አለ?”",
      "13": "ብርቱ ፈረስ በበረሓ እንደሚያልፍ፥ እነርሱም ምንም ሳይሰናከሉ ያህቬህ(יהוה) መርቶ አወጣቸው፤",
      "14": "የከብት መንጋ በለምለም ሸለቆ ውስጥ እንደሚሠማራ፥ እነርሱም በያህቬህ(יהוה) መንፈስ ዕረፍትን አገኙ፤ ያህቬህ(יהוה) ሕዝቡን መርቶ በማውጣትም ገናና ለሆነው ስሙ ዝናን አተረፈ፡፡",
      "15": "ያህቬህ(יהוה) አምላክ ሆይ! በቅድስናና በክብር ጸንተህ ከምትኖርበት ከሰማይ ወደ እኛ ተመልከት፤ ለእኛ የነበረህ ታላቅ ቅንአት አሁን የት አለ? ፍቅርህና ምሕረትህስ የት ደረሰ? አቤቱ ችላ አትበለን፤",
      "16": "አንተ እኮ አባታችን ነህ፤ የቀድሞ አባቶቻችን አብርሃምና ያዕቆብ ከቶ አያውቁንም፤ ነገር ግን አምላካችን ሆይ! ሁልጊዜ የምትታደገን አባታችን አንተ ነህ፡፡",
      "17": "ታዲያ ከመንገድህ ወጥተን እንድንጠፋ ያደረግኸን ለምንድን ነው? ከአንተስ ተለይተን እንርቅ ዘንድስለምን እንደዚህ እልኸኞች አደረግኸን? ቀድሞ አንተን በማምለክ ስላገለገሉህና ወገኖችህ ሆነው ስለኖሩት ህዝብሕ ስትል እባክህ ወደ እኛ ተመለስ፡፡",
      "18": "እኛ የተቀደስን ሕዝብህ በጠላቶቻችን ተባረን ለጊዜው በስደት ኖርን፤ አሰዳጆቻችንም ቤተ መቅደስህን ረገጡ፤",
      "19": "ቀድሞ አንተ ገዢያችን እንዳልነበርህ ሆነህ፤ እኛም ወገኖችህ እንዳልነበርን ሆንን፡፡"
    },
    "Chapter 64": {
      "1": "ምነው ሰማያትን ከፍተህ ብትወርድ! ተራራዎችም አንተን አይተው ምነው በተንቀጠቀጡ፤",
      "2": "እሳት ደረቁን እንጨት በሚያጋይ ጊዜ ፍሙ የተጣደውን ውሃ እንደሚያፍለቀልቀው፥ ወርደህ ስምህ በጠላቶችህ ዘንድ እንዲታወቅ አድርግ፤ አሕዛብም በአንተ መገለጥ እንዲንቀጠቀጡ አድርግ፡፡",
      "3": "ከዚህ በፊትም መጥተህ እኛ ያለጠበቅነውን እጅግ አስፈሪ የሆኑ ነገሮችን የፈጸምክበት ጊዜ ነበር፤ በዚያን ጊዜ ተራራዎች አንተን አይተው በፍርሃት ተንቀጥቀጡ፡፡",
      "4": "ከጥንት ጀምሮ ተስፋቸውን በእርሱ አድርገው ለሚተማኑበት ወገኖች እነዚያን ሁሉ ድንቅ ነገሮች ያደረገ አምላክ ከአንተ በቀር ታይቶም፥ ተሰምቶም አይታወቅም፡፡",
      "5": "እንዳንተ ፈቃድ መኖር የሚፈልጉትንና ደግ ነገር በመሥራት ደስ የሚያሰኙህን ሁሉ ተቀብለህ ትረዳቸዋለህ፤ አንተ ተቆጣህ፤ እኛ ግን ኃጢአት ከመሥራት አልተቆጠብንም፤ ቁጣህ ታቅ ቢሆንም ኃጢአት መሥራታችንን ከጥንት ጀምሮ እንደቀጠልን ነን፤",
      "6": "እኛ ሁላችን በኃጢአት ረክሰናል፤ ጽድቃችንም እንደ መርገም ጨርቅ ሆኖአል፤ ከኃጢአታችን የተነሣ ደርቀው በነፋስ እንደሚረግፉ ቅጠሎች ሆነናል፡፡",
      "7": "የአንተን ዕረዳታ ለማግኘትና ለመጸለይ ከእኛ ወደ አንተ የተመለሰ ማንም የለም፤ ከኃጢአታችን ብዛት የተነሣ ተውከን፥ ፊትህንም ሰወርክብን፡፡",
      "8": "ነገር ግን አንተ አባታችን ነህ፤ ያህቬህ(יהוה) ሆይ! እኛ እንደ ሸክላ ስንሆን፥ አንተ እንደ ሸክላ ሠሪ ነህ፤ አንተ ስለፈጠርኸን፥",
      "9": "አምርረህ አትቆጣን፥ ኃጢአታችንንም ለዘላለም አትቁጠርብን፤ እኛ ሕዝብህ ስለሆንን እባክህ ማረን፤",
      "10": "የተቀደሱ ከተሞችህ ምድረ በዳ ሆነዋል፤ ኢየሩሳሌምም ሰው የማይኖርባት ባድማ ሆናለች፤",
      "11": "ቀድሞ አባቶቻችን አንተን ሲያመሰግኑበት የነበረ፥ ቅዱስና ውብ የሆነው ቤተ መቅደስህ በእሳት ጋይቶአል፤ እንወዳቸው የነበሩ ቦታዎች ሁሉ ፈራርሰዋል፤",
      "12": "ጌታ ሆይ! ይህ ሁሉ አያሳዝንህምን? እኛ የማንችለውን መከራ እንድንቀበል አድርገህ ቸል ልትለን ነውን?"
    },

    "Chapter 65": {
      "1": "ያህቬህ እንዲህ ይላል፥ “ላልፈለጉኝ ተገኘሁ፤ ‘ያህቬህ የት ነው’ ብለው ላልጠየቁኝም ተገለጥሁ፤ ስሜንም ለማይጠሩ ሕዝቦች ‘እነሆ አለሁ! እነሆ አለሁ!’ አልኋቸው፡፡",
      "2": "የራሱን ክፉ አሳብ በመከተል መልካም በሆነ መንገድ የማይመራ፥ የማይታዘዝና ዐመፀኛ ሕዝብ ግን ወደ እኔ እንዲመጣ ቀኑን ሙሉ እጆቼን ዘረጋሁ፡፡",
      "3": "እነርሱ ግን ሳያፍሩ እኔን የማስቆጣት ተግባራቸውን ቀጠሉ፤ ‘የተቀደሱ’ ብለው በሚጠሩአቸው የአትክልት ቦታዎች፥ ከጡብ የተሠራ አረማዊ መሣሪያ ላይ ዕጣን በማጠን መሥዋዕት ያቀርባሉ፡፡",
      "4": "በምሽትም ጊዜ የሙታን መናፍስትን ክፉ ምክር ለመጠየቅ ወደየዋሻዎችና መቃብር ቤቶች ይሄዳሉ፤ የእሪያ ሥጋ ይበላሉ፤ የረከሰ ሥጋ መረቅ ይጠጣሉ፡፡",
      "5": "ይህንንም እያደረጉ ሌሎችን በመጸየፍ ‘ከእኛ ራቁ! እኛ የተቀደስን ስለሆንን አትንኩን!’ ይላሉ፤ እንዲህ ያሉትን ሕዝብ መታገሥ አይሆንልኝም፤ ቁጣዬ በእነርሱ ላይ የማይጠፋ እሳት ሆኖ ይቃጠላል፡፡",
      "6": "እኔ እነርሱን ልቀጣቸው ወስኜአለሁ፤ ፍርዳቸውም ተጽፎአል፤ ያደረጉትን ነገር ሁሉ ዝም ብዬ አልመለከትም፤",
      "7": "ስለ ራሳቸውና ስለ ቀድሞ አባቶቻቸው ኃጢአት ፍዳቸውን እከፍላቸዋለሁ፤ በአረማዊያን የኮረብታ መሠዊያዎች ላይ ዕጣን እያጠኑ ስለ እኔ ክፉ ተናግረዋል፤ ስለዚህም ስላለፈው ኃጢአታቸው ሁሉ ተገቢውን ቅጣት እሰጣቸዋለሁ፡፡”",
      "8": "ያህቬህ እንዲህ ይላል፥ “መለካም የሆኑ የወይን ፍሬዎችን የሚያጠፋ የለም፤ ይልቅስ ፍሬውን ጨምቀው ወይን ጠጅ ያወጡለታል፤ ታዲያ እኔም ሕዝቤን በሙሉ አላጠፋም፤ ከእነርሱ መካከል የሚያገለግሉኝን አድናለሁ፤",
      "9": "በተለይም የይሁዳ ነገድ የሆኑትን እስራኤላውያንን እባርካቸዋለሁ፤ ዝርያዎቻቸውም ተራራማ የሆነቸውን ምድሬን ይወርሳሉ፤ ያመልኩኝ ዘንድ የመረጥሁአቸው ሕዝቤ በዚያች ይኖራሉ፡፡",
      "10": "እነርሱ እኔን ያመልካሉ፤ የበግና የቀንድ ከብት መንጋዎቻቸውን በስተ ምሥራቅ የዐኮር ሸለቆ፥ በስተ ምዕራብ የሳሮን ሜዳ ተብለው በሚጠሩት መስኮች አሰማራለሁ፡፡",
      "11": "ነገር ግን የተቀደሰቸውን ተራራዬን ጽዮንን ቸል ያላችሁና እኔንም ትታችሁ ግድና ሜኒ የተባሉትን የአጋጣሚና የዕድል አማልክቶቻችሁን የምታመልኩ ሁሉ የሚደርስባችሁ ነገር ከለዚህ የተለየ ይሆናል፡፡",
      "12": "በጠራኋችሁ ጊዜ መልስ ስላልሰጣችሁና በተናገርሁም ጊዜ ስላላዳመጣችሁ ዕድል ፈንታችሁ በሰይፍ መሞት ይሆናል፤ እናንተ ለእኔ መታዘዝን ትታችሁ ክፉ ማድረግን መረጣችሁ፡፡",
      "13": "እንግዲህ ልንገራችሁ፤ እኔን የሚያመልኩኝና የሚታዘዙኝ ሁሉ የተትረፈረፈ ምግብና መጠጥ ይኖራቸዋል፤ እናንተ ግን ትራባላችሁ፥ ትጠማላችሁ፤ እነርሱ ይደስታሉ፤ እናንተ ግን ሐፍረት ይደርስባችኋል፤",
      "14": "እነርሱ ደስ ብሎአቸው ይዘምራሉ፤ እናተ ግን ልባችሁ በሐዘን ተሰብሮ ታለቅሳላችሁ፡፡",
      "15": "እኔ የመረጥሁአቸው ወገኖች የእናንትን መጠሪያ ስም እንደ ርግማን ይቆጥሩታ፤ ልዑል የሆንሁ እኔ ያህቬህ እናተን በሞት እቀጣሁ፤ ለሚታዘዙኝ ወገኖች ግን አዲስ ስም አወጣላቸዋለሁ፡፡",
      "16": "በምድሪቱ ላይ በረከትን የሚፈልግ ሁሉ፥ የእውነት አምላክ የሆነ ያህቬህ እንዲባርከው ይጠይቃል፤ የሚምልም ሁሉ የእውነት አምላክ በሆነው በያህቬህ ስም ይምላል፤ ያለፉት ነገሮች ሁሉ ተረስተው እንዳልነበሩ ሆነው ይቀራሉ፡፡”",
      "17": "ያህቬህ እንዲህ ይላል፥ “እነሆ እኔ አዲስ ሰማይና አዲስ ምድር እፈጥራለሁ፤ ከዚህ በፊት የነበሩት ሁሉ ተረስተው እንዳልነበሩ ይሆናሉ፤",
      "18": "እኔ በምፈጥረው ነገር እስከ ዘላለም ደስ ይበላችሁ፤ ሐሴትም አድርጉ፤ እኔ የምፈጥራት አዲሲቱ ኢየሩሳሌም በደስታ የተሞላች ትሆናለች፤ ሕዝቦችዋም ደስተኞች ይሆናሉ፡፡",
      "19": "እኔም ራሴ በኢየሩሳሌምና በሕዝቤ እጅግ ደስ ይለኛል፤ በዚያ ለቅሶም ሆነ የኡኡታ ድምፅ አይኖርም፡፡",
      "20": "ከዚያም በኋላ ልጆች በሕፃንነታቸው ጊዜ አይሞቱም፤ ሕዝቡም በሙሉ ዕድሜ ሳይጠግቡ አይሞቱም፤ መቶ ዓመት የኖሩ ሰዎች እንደ ወጣት ይቆጠራሉ፤ ከዚያ በፊት የሚሞቱ ቢኖሩ እኔ የረገምሁአቸው የመሆኑ ምልክት ነው፡፡",
      "21": "የመረጥሁአቸው ሕዝቤ ቤት ሠርተው ይኖሩበታል፤ ወይን ተክለው ፍሬውን ይበላሉ፤",
      "22": "እነርሱ የሠሩትን ቤት ሌሎች አይገቡበትም፤ የተከሉትን ማንኛውንም ነገር ባዕዳን አይበሉትም፤ ሕዝቤ እንደ ዛፍ ለረዥም ዘመናት ይኖራሉ፤ የመረጥሁአቸውም ሰዎች የደከሙበትን ነገር ሁሉ ለዘላለም ይደሰቱበታል፡፡",
      "23": "ሥራቸውም ሁሉ ይከናወንላቸወዋል፤ ልጆቻቸውም መቅሠፍታ አይደርስባቸውም፤ እነርሱንና ዝርያዎቻቸውን በሚመጡት ዘመናት ሁሉ እባርካለሁ፡፡",
      "24": "ገና ጸልየው ከመጨረሳቸው በፊት፥ የጸሎታቸውን መልስ እሰጣለሁ፡፡",
      "25": "ተኩላና የበግ ጥቦት አብረው ይሰማራሉ፤ አንበሳም እንደ በሬ ገለባ ይቅማል፤ እባም በመርዙ ጉዳት የሚያደርስ አይሆንም፤ በተቀደሰቸው ተራራዬ በጽዮን ጉዳት የሚያደርስ ወይም ክፉ ነገር ከቶ አይኖርም፡፡”"
    },
    "Chapter 66": {
      "1": "ያህቬህ(יהוה) እንዲህ ይላል፥ “ሰማይ ዙፋኔ ነው፤ ምድርም የእግሬ ማሳረፊያ ዱካ ናት፤ ታዲያ ለእኔ ምን ዐይነት ቤት ትሠሩልኛላችሁ? የማርፍበትስ ቦታ ምን ዐይነት ነው?",
      "2": "ዓለምን በሙሉ የፈጠርሁ እኔ ራሴ ነኝ፤ ነገር ግን እኔ ደስ የምሰኘው ገብተው በሚታዘዙኝና በሚፈሩኝ ትሑታን ነው፡፡",
      "3": "“መቼም ሕዝቡ ስድ ተለቀው፥ እንዳሻቸው የሚሠሩ ሆነዋል፤ ከዚህም የተነሣ ኮርማ መሥዋዕትም ሆነ ሰውን መግደል፥ የበግ ጥቦት መሠዋትም ሆነ ውሻን ማረድ፥ የእህል መሥዋዕት ማቀቅረብም ሆነ የእሪያ ደም ማፍሰስ፥ ዕጣን ማጠን ሆነ ጣዖትን ማመስገን ለእነርሱ ሁሉም ያው ነው፤ በዚህም ዐይነት አስጸያፊ በሆነ የአምልኮ ሥርዓት ደስ ይላቸዋል፡፡",
      "4": "ስለዚህ እኔ የሚፈሩትን መቅሠፍት ሁሉ አመጣባቸዋሁ፤ ምክንያቱም እኔ በምጠራበት ጊዜ መልስ የሚሰጥ የለም፤ በምናገርበትም ጊዜ ሰሚ አልተገኘም፤ ይህን በማድረግ ፈንታ ለእኔ ያለመታዘዝን ክፉ ነገር ማድረግ መረጡ፡፡”",
      "5": "በፍርሃት የምታገለግሉት ሕዝብ ሆይ! ያህቬህ(יהוה) ይሚለውን ነገር ስሙ፥ “እነሆ እናንተ ለእኔ ታማኞች በመሆናችሁ ምክንያት ከሕዝቦቻችሁ መካከል ስለሚጠሉአችሁከመካከላቸው እንድትለዩ ያደርጋሉ፤ በእናተም ላይ በማፌዝ ‘ያህቬህ(יהוה) ታላቅነቱን በመግለጥ እስኪ ሲያድናችሁና ስትደሰቱ እንይ!’ ይላሉ፤ ነገር ግን እነርሱ ራሳቸው ያፍሩበታል፡፡",
      "6": "ያህቬህ(יהוה) የሚጠሉትን ሲቀጣ በኢየሩሳሌም ከተማና በቤተ መቅደስ የሚሰማውን የጩኸት ድምፅ አድምጡ!",
      "7": "“የተቀደሰቸው ከተማዬ ሳታምጥ እንደምትወልድ ሴት ናት፡፡",
      "8": "ታዲያ እንደዚህ ያለውን ነገር ከቶ ያየና የሰማ አለን? በአንድ ቀን ተወልዶ የተገኘ ሕዝብስ ይኖራልን? ጽዮን ግን ሕዝብን ምጥ እንደተሰማት ወዲያውኑ ትወልዳለች፡፡",
      "9": "ሕዝቤ ሊወለዱ ከተቃረቡ በኋላ እኔ እንዳይወለዱ የማደርጋቸው አይምሰላችሁ፤” ይህን የተነገረ ራሱ ያህቬህ(יהוה) ነው፡፡",
      "10": "በኢየሩሳሌም ደስ ይበላችሁ፤ ይህችንም ከተማ የምትወዱ ሁሉ ሐሴት አድርጉ፤ ስለ እርስዋ ታዝኑ የነበራችሁ ሁሉ በእርስዋ ደስ ይበላችሁ፡፡",
      "11": "ሕፃን በእናቱ ጡት ጠግቦ እንደሚረካ፥ እናንተም ከእርስዋ በሚገኘው ሀብት ጠግባችሁ ትደሰታላችሁ፡፡",
      "12": "ያህቬህ(יהוה) እንዲህ ይላል፥ “ተዝቆ የማያልቅ ሀብት አመጣላችኋለሁ፤ የአሕዛብ ሀብትና ብልጽግና እንደማያልቅ የወንዝ ውሃ ሆኖ ወደ እናንተ ይጎርፋል፤ እናንተም፥ እናቱ ጡት በማጥባት እደምትከባከበውና በክንዷ ታቅፋ በፍቅር እንደምታስደስተው ሕፃን ትሆናላችሁ፡፡",
      "13": "እናት ልጆችዋን በማጽናናት ደስ እንደምታሰኝ እኔ እናንተን በኢየሩሳሌም ደስ ብሎአችሁ እንድትጽናኑ አደርጋለሁ፡፡",
      "14": "ይም ሲፈጸም በምታዩበት ጊዜ ሐሴት ታደርጋላችሁ፤ ያህቬህ(יהוה) እናንተን እንደ ሣር በማለምለም ጤንነትንና ብርታትን ይጨምርላችኋል፤ ከዚያን በኋላ የሚታዘዙኝንእንደምረዳና በሚጠሉኝም ላይ ቁጠዬን እንደምገልጥ ታውቃላችሁ፡፡”",
      "15": "እነሆ ያህቬህ(יהוה) በቁጣው ጠላቶቹን የሚቀጣበትን እሳት ይዞ የዐውሎ ነፋስ ክንፍ በሚመስል ሠረገላ ይመጣል፡፡",
      "16": "የዓለምን ሕዝብ ሁሉ በእሳትና በሰይፍ ይቀጣል፤ ዐመፀኞች ሆነው የተገኙትን ሞት ይፈረድባቸዋል፡፡",
      "17": "ያህቬህ(יהוה) እንዲህ ይላል፥ “በአትክልት ቦታዎች ተሰልፈው አረማዊ አምልኮአቸውን ለመፈጸም ራሳቸውን የሚያነጹ፥ የእሪያ ሥጋና አይጥ የመሳሰለውን የረከሰ ምግብ የሚበሉ ሰዎች ፍጻሜአቸው ተቃርቦአል፡፡",
      "18": "እኔ ሥራቸውንና አሳባቸውን ዐውቃለሁ፤ የመንግሥታትን ሕዝቦች ሁሉ ልሰበስብ መጥቻለሁ፤ ተሰብስበውም በሚመጡበት ጊዜ የእኔ ኀይል ምን እንደሚሠራ ያያሉ፤",
      "19": "የምቀጣቸው እኔ እንደሆንሁ ያውቃሉ፡፡ “ነገር ግን ከእነርሱ ጥቂቶችን አተርፋለሁ፤ ታላቅነቴንና ኀይሌን ወዳላዩት፥ ስሜንና ዝናዬን ወዳልሰሙት ወደ አሕዛብ መንግሥታትና ወደ ሩቅ ደሴቶች፥ ማለትም ወደ ግሪክና ወደ ቱባል፥ ብልሃተኞች ቀስተኞች ወደሚኖሩባቸው ወደ ልድያ፥ ወደ ሊቢያና ወደ እስፔን እሰዳቸዋለሁ፡፡ በእነዚህም ሕዝቦች መካከል ታላቅነቴን ያውጃሉ፡፡",
      "20": "ወገኖቻችሁን ከአሕዛብ መካከል ለእኔ እንደስጦታ አድርገው ያመጡልኛል፤ እስራኤላውያን የእህል መሥዋዕታቸውን ርኩሰት በሌለባቸው በንጹሕ ዕቃዎች ወደ ቤተ መቅደስ እንደሚያመጡ፥ እነርሱም በኢየሩሳሌም ወደተቀደሰቸው ተራራዬ በፈረስና በበቅሎ፥ በግመል፥ በሠረገላና በዕቃ ማመላለሻ ጋሪ አስቀምጠው ያመጡአቸዋል፡፡",
      "21": "እኔም ከእነርሱ አንዳንዶቹን ካህናትና ሌዋውያን አደርጋቸዋለሁ፡፡",
      "22": "“የምፈጥራቸው አዲስ ምድርና አዲስ ሰማይ በእኔ ኀይል ጸንተው እንደሚኖሩ ዝርያችሁንና ስማችሁ ጸንተው ይኖራሉ፤",
      "23": "ጨረቃ ስትወጣ በሚውለው የወር መባቻ በዓልና በየሰንበቱ የየአንዳንዱ መንግሥት ሕዝብ ሁሉ በአዲሲቱ ኢየሩሳሌም ሊሰግዱልኝ ይመጣሉ” ይላል ያህቬህ(יהוה) ፡፡",
      "24": "“ወጥተው ሲሄዱም በእኔ ላይ በማመፃቸው የተገደሉትን ሰዎች በድን ያያሉ፤ እነርሱን የሚበላቸው ትል አይሞትም፤ የሚያቃጥላቸውም እሳት አይጠፋም፤ እነርሱንም የሚያያቸው የሰው ዘር ሁሉ ይጸየፋቸዋል፡፡”"
    }
  }
}
