{
  "joel": {
    "Chapter 1": {
      "1": "የፑቱኤል ልጅ ኢዩኤል ከያህቬህ(יהוה) ተቀብሎ የተናገረው የትንቢት ቃል ይህ ነው፡-",
      "2": "እናንተ ሽማግሌዎች ይህን ስሙ፤ በይሁዳም ምድር የምትኖሩ ሁሉ ይህን አድምጡ፤ ለመሆኑ ይህን የመሰለ ነገር በዘመናችሁ ወይም በቀድሞ አባቶቻችሁ ዘመን ተደርጎ ያውቃልን?",
      "3": "ይህን ነገር ለልጆቻችሁ ንገሩ፤ ልጆቻችሁም ለልጆቻቸው ይንገሩ፤ እነርሱ ደግሞ ለሚከተለው ትውልድ ይንገሩ፡፡",
      "4": "ከሚቆራርጥ አንበጣ መንጋ የተረፈውን ሰብል፥ የሚርመሰመስ አንበጣ መንጋ በላው፤ ከዚያም የተረፈውን እንደ ውሽንፍር የሚገርፍ የአንበጣ መንጋ አጠፋው፡፡",
      "5": "የወይን ተክል ሁሉ ስለጠፋ፥ ከእንግዲህ ወዲህ አዲስ የወይን ጠጅ በአፋችሁ አትቀምሱም፤ ስለዚህ እናንተ ሰካራሞች ከእንቅልፋችሁ ነቅታችሁ አልቅሱ፤ እናንተም የወይን ጠጅ መጠጣት የምታዘወትሩ ምርር ብላችሁ አልቅሱ፡፡",
      "6": "ስፍር ቁጥር የሌለው ብርቱ የአንበጣ መንጋ፥ እንደ ወራሪ ጦር በምድራችን ላይ መጥቶአል፤ ጥርሱ እንደ አንበሳ ጥርስ ስለታም ነው፤ መንጋጋውም እንደ ሴት አንበሳ መንጋጋ ነው፤",
      "7": "የወይን ተክሎቻችንን ሁሉ አጥፋ፤ የበለስ ዛፎቻችንንም ቆረጣጥሞ በላ፤ ቅርንጫፎቻቸው ነጭ ሆነው እስከሚታዩ ድረስ፥ ቅርፊቱን ልጦ ጣለ፡፡",
      "8": "ስለዚህ የሠርጋቸው ዕለት፥ እጮኛዋ እንደሞተባት ሙሽራ፥ ሁላችሁም ማቅ ለብሳችሁ አልቅሱ፡፡",
      "9": "በያህቬህ(יהוה) ቤት መባ ሆኖ የሚቀርብ፥ እህልም ሆነ፥ የወይን ጠጅ በመታጣቱ፥ የያህቬህ(יהוה) አገልጋዮች የሆኑት ካህናት ያለቅሳሉ፡፡",
      "10": "እርሻዎች ባዶአቸውን ቀርተዋል፤ እህል ጠፍቶአል፤ የወይን ተክሎች ደርቀዋል፤ የወይን ዛፎችም ጠውልገዋል፤ ስለዚህ ምድር ታለቅሳለች፡፡",
      "11": "ስንዴውና ገብሱ፥ ሌላውም መከር ሁሉ ስለጠፋ፥ እናንተ ገበሬዎች እዘኑ፤ እናንተም የወይን ተክል ባለቤቶች አልቅሱ፡፡",
      "12": "የወይን ተክሎችና የበለስ ዛፎች ጠውልገዋል፤ ሮማኑ፥ ተምሩና ፖሙ ሌሎችም የፍራፍሬ ዛፎች ሁሉ ደርቀዋል፤ በዚህም ምክንያት ደስታ ከሰው ልጆች ርቆአል፡፡",
      "13": "ለአምላካችሁ የምታቀርቡት የእህልም ሆነ የወይን ጠጅ መባ ስለሌለ እናንተ በመሠዊያው የምታገለግሉ ካህናት ማቅ ለብሳችሁ እዘኑ፤ ወደ ቤተ መቅደስም ገብታችሁ፥ ሌሊቱን ሁሉ አልቅሱ፡፡",
      "14": "ጾምን ዐውጁ፤ ለመንፈሳዊ ስብሰባ ሕዝቡን ጥሩ፤ አለቆችንና የአገሩን ሕዝብ ሁሉ፥ ወደ አምላካችን ወደ ያህቬህ(יהוה) ቤት ሰብስቡ፤ በዚያም ወደ ያህቬህ(יהוה) ጩኹ፤",
      "15": "የጌታ ቀን ቀርቦአል፤ ያህቬህ(יהוה) ጥፋት የሚያመጣበት ቀን ደርሶአል፤ ያ ቀን እንዴት አሠቃቂ ይሆን!",
      "16": "እህላችን ሲጠፋ በሐዘን እንመለከታለን፤ በአምላካችን ላይ በያህቬህ(יהוה) ቤተ መቅደስ ደስታ ፈጽሞ ጠፍቶአል፤",
      "17": "የተዘራው እህል ሁሉ በምድር ውስጥ በስብሶ ቀርቶአል፤ እህል በመታጣቱ የእህል ማከማቻዎች ሁሉ ባዶ ሆነዋል፤ ጎተራዎችም ፈራርሰዋል፡፡",
      "18": "የግጦሽ ሣር በማጣት ከብቶች በመጨነቅ ይጮኻሉ፤ የበጎች መንጋ ሳይቀሩ ተርበው በብርቱ ሥቃይ ላይ ይገኛሉ፡፡",
      "19": "ያህቬህ(יהוה) ሆይ! የሜዳው ሣርና የዱሩ ዛፍ ሁሉ በእሳት እንዲቃጠሉ ፈጽሞ በመድረቁ፥ ወደ አንተ እጮኻለሁ፡፡",
      "20": "ወንዝና ምንጭ ሁሉ ስለደረቀባቸው፥ የሜዳው ሣር ሁሉ ስለተቃጠለባቸው፥ የዱር አራዊት ወደ አንተ ይጮኻሉ፡፡"
    },
    "Chapter 2": {
      "1": "በያህቬህ(יהוה) ቅዱስ ተራራ በጽዮን ላይ ሆናችሁ፥ መለከት ንፉ! የጥሪም ድምፅ አሰሙ፤ የጌታ ቀን መምጫ ስለተቃረበ፥ በይሁዳ የሚኖሩ ሁሉ ይንቀጥቀጡ፡፡",
      "2": "ያ ቀን የጨለማና የጭጋግ ቀን፥ የድቅድቅ ጨለማና የደመና ቀን ነው፤ ብዙና ብርቱ የሆነ የአንበጣ መንጋ፥ ተራራዎችን እንደ ጨለማ ለመሸፈን መጥቶአል፤ ይህን የሚመስል ነገር ከዚህ በፊት አልታየም፤ ከእንግዲህ ወዲህም ምን ጊዜም ቢሆን አይታይም፡፡",
      "3": "እነዚህ አንበጦች ተክለን ሁሉ እንደ ᥀ሳት ይበላሉ፤ እንደ ነበልባልም ያቃጥላሉ፤ ገና ያልደረሱበት፥ በፊታቸው ያለው ምድር፥ እንደ ዔደን የአትክልት ቦታ የለመለመ ነው፤ እነርሱ ያለፉበት ምድር ግን ባዶ በረሓ ይሆናል፤ ከእነርሱ የሚያመልጥ ምንም ነገር አይገኝም፡፡",
      "4": "መልካቸው ፈረስ ይመስላል፤ የሩጫቸውም ፍጥነት እንደ ጦር ፈረስ ነው፡፡",
      "5": "በተራራዎች ጫፍ ላይ ወዲያና ወዲህ እየዘለሉ ሲፈነጩ፥ እንደ ነበልባል ያቃጥላሉ፤ እንደ ሠረገላ ይሚንኳኳ ድምፅ ያሰማሉ፤ በእሳት እደተቀጣጠለ ድርቆሽ ይንጣጣሉ፤ ለጦርነት እንደተዘጋጀ ብርቱ ሠራዊት በሰልፍ ይተማሉ፡፡",
      "6": "እነርሱ በሚመጡበት ጊዜ ሕዝብ ሁሉ ይንቀጠቀጣል፤ የሰውም ሁሉ ፊት በፍርሃት ይገረጣል፡፡",
      "7": "እንደ ጦረኞች አደጋ ይጥላሉ፤ እንደ ተዋጊዎችም ምሽግ ይዘላሉ፤ ሁሉም ቀጥ ብለው ወደ ፊት ይጓዛሉ፤ በማመንታት አቅጣጫቸውን አይለውጡም፤",
      "8": "አንዱ ከሌላው ጋር አይጋፋም፤ እያንዳንዱ መስመሩን አይለቅም፤ የጠላትን መሣሪያ ደምስሰው ያልፋሉ፤ ምንም የሚያግዳቸው የለም፡፡",
      "9": "በቅጽበት ከተማውን ይወራሉ፤ በከተማውም ቅጽር ላይ ይሮጣሉ፤ ᥀የዘለሉ በቤቶች ላይ ይወጣሉ፤ እንደ ሌባም በመስኮት ይገባሉ፡፡",
      "10": "በፊታቸው ምድር ትንቀጥቀጣለች፤ ሰማይም ይናወጣል፤ ፀሐይና ጨረቃም ይጨልማሉ፤ ከዋክብትም ብርሃን የማይሰጡ ይሆናሉ፡፡",
      "11": "ያህቬህ(יהוה) በሚያስፈራ ድምፅ ሠራዊቱን ያዛል፤ ለእነርሱ የሚታዘዙለት ሠራዊት እጅግ ብዙና ብርቱ ናቸው፤ የጌታ ቀን እንዴት ታላቅና አስገራሚ ነው! በዚያን ቀን ማን ጸንቶ ሊቆም ይችላል?!",
      "12": "ያህቬህ(יהוה) እንዲህ ይላል፥ “እንግዲህ አሁን በፍጹም ልባችሁ ወደ እኔ ተመለሱ፤ ጹሙ፥ አልቅሱ፥ እዘኑ፡፡",
      "13": "ልባችሁን እንጂ ልብሳችሁን አትቅደዱ፤” ወደ አምላካችሁ ወደ ያህቬህ(יהוה) ተመለሱ፤ እርሱ ቸር፥ ምህረቱም የበዛ ነው፤ ፍቅሩ ዘላለማዊ የሆነና ለቁጣም የዘገየ ነው፤ ከቅጣት ይልቅ ይቅርታ ለማድረግ ዘወትር የተዘጋጀ ነው፡፡",
      "14": "ምናልባት ያህቬህ(יהוה) አምላካችሁ ቁጣውን መልሶ፥ ብዙ በረከት ይሰጣችሁ ይናል፤ በዚያን ጊዜ የእህልና የወይን ጠጅ መባ ታቀርቡለታላችሁ፡፡",
      "15": "በጽዮን ተራራ ላይ መለከት ንፉ፤ ሕዝን ሁሉ ለመንፈሳዊ ስብሰባ ጥሩ፤ ጾምንም ዐውጁ፤",
      "16": "ሕዝን ሁሉ በአንድነት ሰብስባችሁ፥ ለተቀደሰ ጉባኤ አዘጋጁ፤ ሽማግሌዎችን ጥሩ፤ ልጆችንና ጡት የሚጠቡ ሕፃናትን ጭምር ሰብስቡ፤ ሙሽራዎችም ሳይቀሩ ከጫጉላቸው ይውጡ፡፡",
      "17": "ያህቬህ(יהוה)ን የሚያገለግሉ ካህናት፥ በመሠዊያውና በቤተ መቅደሱ በር መካከል ሆነው፥ እያለቀሱ ይጸልዩ፤ “ጌታ ሆይ! ለሕዝብህ ራራ፤ አሕዛብ አምላካችሁ የት አለ? በማለት እንዲንቁንና እዲዘባበቱብን አታድርግ” ይበሉ፡፡",
      "18": "ያህቬህ(יהוה) ስለምድሪቱ ባለው ቅንአት፥ ለሕዝ ራራላቸው፤",
      "19": "ስለዚህም እንዲህ አላቸው፥ “እነሆ እህል፥ የወይን ጠጅና የወይራ ዘይት እስክትጠግቡ ድረስ እሰጣችኋለሁ፤ ከእንግዲህ ወዲያ አሕዛብ በንቀት እዲመለከቱአችሁ አላደርግም፡፡",
      "20": "ከሰሜን የሚመጣባችሁን የአንበጣ መንጋ ከእናንተ አርቅላችኋለሁ፤ ወደ በረሓና ወደ ምድረ በዳም አባርርላችኋለሁ፤ ግንባር ቀደም የሆኑትን ወደ ሙት ባሕር፥ በስተኋላ ያሉትን ወደ ሜድትራኒያን ባሕር እሰድድላችኋለሁ፤ በዚያም በድናቸው ይከረፋል፤ ይህም ሁሉ የሚደርስባቸው በእናተ ላይ ከባድ ጥፋት ስላመጡባችሁ ነው፡፡",
      "21": "“ምድር ሆይ! አትፍሪ፤ ያህቬህ(יהוה) ስላደረገልሽ ነገር ታላቅ ነገር ደስ ይበልሽ! ሐሤትም አድርጊ፡፡",
      "22": "እናንተም የምድር እንስሳት አትፍሩ፤ የምትሠማሩባቸው መስኮች ለምልመዋል፤ ዛፎችም አፍርተዋል፤ የበለሱና የወይኑ ፍሬ እጅግ የበዛ ሆኖአል፡፡",
      "23": "“እናንተ የጽዮን ሕዝብ ሆይ! በአምላካችሁ በያህቬህ(יהוה) ደስ ይበላችሁ፤ ሐሴትም አድርጉ፤ እርሱ የደረሰባችሁን ጥፋት ለመካስ፥ እንደ ወትሮው በበጋና በክረምት ወራት በቂ ዝናም ሰጥቶአችኋል፡፡",
      "24": "አውድማዎች በእህል ምርት የተሞሉ ይሆናሉ፤ የወይን ጠጅና የወይራ ዘይትም በመጥመቂያ ጉድጓዶች ሞልተው ይትረፈረፋሉ፡፡",
      "25": "እኔ ባለፉት ዘመናት የላኩባችሁ፥ እንደ ጦር ሠራዊት የበዙ የአንበጣ መንጋዎች ያጠፉትን ሀብት እመልስላችኋለሁ፡፡",
      "26": "እስከምትጠግቡ ድረስ የምትብሉት ብዙ ምግብ ይኖራችኋል፤ ብዙ አስደናቂ ነገር ያደረግሁላችሁን እኔን ያህቬህ(יהוה) አምላካችሁን ታመሰግናላችሁ፤ ሕዝቦቼ ከእንግዲህ ወዲህ ሐፍረት አይደርስባቸውም፡፡",
      "27": "እስራኤል ሆይ! እኔ በመካከላችሁ እንዳለሁ፥ አምላካችሁም እኔ ብቻ እንደሆንሁና ከእኔም በቀር ሌላ አምላክ እንደሌለ ታውቃላችሁ፤ ሕዝቦቼ ከእንግዲህ ወዲህ ሐፍረት አይደርስባቸውም፡፡",
      "28": "“ከዚህ በኋላ መንፈሴን በሰው ሁሉ ላይ አፈስሳለሁ፤ ወንዶችና ሴቶች ልጆቻችሁም ትንቢት ይናገራሉ፤ ሽማግሌዎቻችሁም ሕልም ያልማሉ፤ ወጣቶቻችሁም ራእይ ያያሉ፡፡",
      "29": "እንዲሁም በእነዚያ ቀኖች፥ በወንዶችና በሴቶች አገልጋዮቼ ላይ መንፈሴን አፈስሳለሁ፡፡",
      "30": "“በሰማይና በምድር፥ ድንቅ ነገሮችን አሳያለሁ፤ ደምና እሳት፥ የጢስ ዐምድም ይታያል፡፡",
      "31": "ታላቁና አስገራሚው የጌታ ቀን ከመምጣቱ በፊት፥ ፀሐይ ይጨልማል፤ ጨረቃም ደም ትመስላለች፤",
      "32": "የያህቬህ(יהוה)ንም ስም የሚጠራ ሁሉ ይድናል፤ ጌታም እደተናገረው፥ ከጽዮን ተራራና ከኢየሩሳሌም ደኅንነት ይገኛል፤ ጌታ የመረጣቸውም ይድናሉ፡፡”"
    },
    "Chapter 3": {
      "1": "ያህቬህ(יהוה) እንዲህ ይላል፥ “በዚያን ጊዜ የኢየሩሳሌምንና የይሁዳን ምርኮ እመልሳለሁ፤",
      "2": "አሕዛብን ሁሉ ሰብስቤ፥ ወደ ኢዮሳፍጥ ሸለቆ አወርዳቸዋለሁ፤ በሕዝቤ ላይ ስላደረጉት በደል ሁሉ በዚያ እፈርድባቸዋለሁ፤ ምክንያቱም እነርሱ ሕዝን በአሕዛብ መካከል በትነዋል፤ ምድሬን እስራኤልንም ተከፋፍለው ይዘዋል፤",
      "3": "የማረኩአቸውን ሕዝቤንም ለመከፋፈል ዕጣ ተጣጥለዋል፤ አመንዝራ ሴቶችን ለማግኘት፥ ወንዶች ልጆችን ሰጡ፤ ወይን ጠጅ ለመጠጣትም ሴቶች ልጆችን ባሪያ አድርገው ሸጡ፡፡",
      "4": "“እናንተ የጢሮስ፥ የሲዶናና የፍልስጥኤም አውራጃዎች ሕዝብ ሆይ! በእኔ ላይ ምን ልታደርጉ አስባችኋል? እኔ ስላደረግሁት ነገር ልትበቀሉ ትፈልጋላችሁን? ይህን አስባችሁ ከሆነ፥ እኔ በፍጥነት ቀድሜ እበቀላችኋለሁ፡፡",
      "5": "ብሬንና ወርቄን እንዲሁም ውድ የሆነ ሀብቴን ሁሉ ወስዳችሁ ወደ ጣዖት ማምለኪያ ቤታችሁ አስገብታችኋል፡፡",
      "6": "የይሁዳንና የኢየሩሳሌምን ተወላጆች ከአገራቸው አርቃችሁ በመውሰድ ለግሪክ ሰዎች ሸጣችኋል፤",
      "7": "እነሆ አሁን ከተሸጡባቸው ስፍራዎች ሁሉ አመጣቸዋለሁ፤ በእነርሱ ላይ የፈጸማችሁትን በደል ሁሉ በእናንተ ላይ መልሼ አመጣባችኋለሁ፡፡",
      "8": "የእናንተንም ወንዶችና ሴቶች ልች ለይሁዳ ሕዝብ አሳልፌ እሰጣለሁ፤ እነርሱ ሩቅ ላሉት ሳባውያን ይሸጡአቸዋል፤ ይህንንም የተናገርሁ እኔ ያህቬህ(יהוה) ነኝ፡፡",
      "9": "ይህን ለአሕዛብ ሁሉ ዐውጁ፤ ለጦርነት ተዘጋጁ፤ ጀግኖቻችሁን ሁሉ ጥሩ፤ ጦረኞቻችሁ ሁሉ ተሰብስበው ለጦርነት ይሰለፉ፡፡",
      "10": "ማረሻችሁን ሰይፍ፥ ማጭዳችሁንም ጦር አድርጋችሁ ሥሩ፤ ደካማውም እንኳ ‘እኔ ብርቱ ነኝ’ ይበል፤",
      "11": "እናንተ በዙሪያ ያላችሁ አሕዛብ ሁሉ፤ በፍጥነት ውጡ! በሸለቆውም ተሰብሰቡ፡፡” ያህቬህ(יהוה) ሆይ! ተዋጊ ሠራዊትህን ላክ!",
      "12": "“አሕዛብ ሁሉ ተዘጋጅተው ወደ ኢዮሳፍጥ ሸለቆ ይሂዱ፤ እኔ ያህቬህ(יהוה) በዙሪያ ባሉት አሕዛብ ላይ ለመፍረድ እዚያ እቀመጣለሁ፡፡",
      "13": "የእነርሱ ክፋት እጅግ በዝቶአል፤ ስለዚህ የደረሰ መከር በማጭድ እንደሚታጨድ እጨዱአቸው፤ ወይን በመጥመቂያው ሞልቶ እንደሚረገጥ ርገጡአቸው፤",
      "14": "የጌታ ቀን በፍርድ ሸለቆ የሚገለጥበት ጊዜ ደርሶአል! ስለዚህ ቁጥሩ እጅግ የበዛ ሕዝብ በዚያ ተሰብስቦአል፡፡",
      "15": "በዚያን ቀን ፀሐይና ጨርቃ ይጨልማሉ፤ ከዋክብትም ብርሃናቸውን ያጣሉ፡፡",
      "16": "ያህቬህ(יהוה) በጽዮን ተራራና በኢየሩሳሌም ሆኖ፥ የሚያስፈራ ድምፅ ያሰማል፤ ሰማይና ምድር ይናወጣሉ፤ ያህቬህ(יהוה) ግን ለሕዝቡ ለእስራኤል መጠጊያ ምሽግ ይሆናል፤",
      "17": "“እስራኤል ሆይ! በዚያን ጊዜ እኔ ያህቬህ(יהוה) አምላካችሁ እንደሆንሁ ታውቃላችሁ፤ በተቀደሰው ተራራዬ በጽዮን ላይ እኖራለሁ፤ ኢየሩሳሌምም የተቀደሰች ከተማ ትሆናለች፤ ከእንግዲህ ወዲህ የባዕድ አገር ሰዎች አይረግጧትም፡፡",
      "18": "“በዚያን ጊዜ ተራራዎችም ሁሉ በወይን ተክል ይሸፈናሉ፤ በኮረብታዎችም ላይ ብዙ ወተት የሚሰጡ ከብቶች ይሠማራሉ፤ በይሁዳ ምድር የሚገኙ ወንዞች ሁሉ በውሃ የተሞሉ ይሆናሉ፤ ከያህቬህ(יהוה) ቤተ መቅደስም ምንጭ ይፈልቃል፤ የሺጢምንም ሸለቆ ያጠጣል፡፡",
      "19": "“ግብጽ ወደ በረሓነት ትለወጣች፤ ኤዶምም ሰው የማይኖርባት ምድረ በዳ ትሆናለች፤ ምክንያቱም በይሁዳ ሕዝብ ላይ ግፍ ፈጽመዋል፤ ንጹሑንም ሕዝብ ገድለዋል፡፡",
      "2021": "ስለዚህ እስከ አሁን ድረስ ሳልበቀልላቸው የቀረሁትን የንጹሐን ደም እበቀላለሁ፤ ይሁዳና ኢየሩሳሌም ግን ለዘላለም ለሕዝቤ መኖሪያ ይሆናሉ፤ እኔም ያህቬህ(יהוה) በጽዮን ተራራ ላይ እኖራለሁ፡፡”"
    }
  }
}
