{
  "nehemiah": {
    "Chapter 1": {
      "1": "የሐካልያ ልጅ ነህምያ ያከናወነውን ተግባር የሚገልጥ ቃል ይህ ነው፡-",
      "2": "አርጤክስስ የፋርስ ንጉሠ ነገሥት በሆነ በሃያኛው ዓመት ኪስሌው ተብሎ በሚጠራው ወር እኔ ነህምያ ዋና ከተማ በሆነችው በሱሳ ውስጥ ነበርሁ፡፡",
      "3": "ከወንድሞቹ አንዱ ሐናኒ ተብሎ የሚጠራው ሌሎች ሰዎችን አስከትሎ ከይሁዳ ወደ እኔ መጣ፤ እኔም ስለ ኢየሩሳሌምና በባቢሎን ምድር በስደት ላይ ቆይተው ስለተመለሱት አይሁዳውን ሁኔታ ጠየቅኋቸው፡፡",
      "4": "እነርሱም “ከስደት ተርፈው ወደ ሀገራቸው የተመለሱት አይሁዳውያን በታላቅ ችግርና ሐፍረት ላይ ወድቀው ይገኛሉ፤ የኢየሩሳሌምም ቅጽሮች ፈራርሰው ወድቀዋል፤ የቅጽር በሮቹም በእሳት ጋይተዋል” ሲሉ መለሱልኝ፡፡",
      "5": "እኔም ይህን ሁሉ በሰማሁ ጊዜ ተቀምጨ አለቀስሁ፡፡",
      "6": "ለብዙ ቀናትም በጾምና በሐዘን ቆየሁ፤ ወደ ያህቬህ(הוהי)ም እንዲህ ስል ጸለይሁ፤ “የሰማይ አምላክ ሆይ! አንተ ታላቅ ነህ፤ እኛም በፍርሃት እናከብርሃለን፤ አንተ ከሚወዱህና ትእዛዝህንም ከሚጠብቁ ሁሉ ጋር ቃል ኪዳንህን አጽንተህ ትኖራለህ፡፡",
      "7": "ያህቬህ(הוהי) ሆይ! አግልጋዮችህ ስለሆኑት የእስራኤል ሕዝብ ደህንነት ቀንና ሌሊት የማቀርበውን ጸሎቴን ስማ፤ እኔንም አስበኝ፤ እኛ የእስራኤል የሠራነውንም ኃጢአት እናዘዛለሁ፤ በእርግጥም እኔና የቀድሞ አባቶቼ በደል ሠርተናል፡፡",
      "8": "በአንተ ላይ በማመፅ ትእዛዝህን ሁሉ ተላልፈናል፤ በአገልጋይህ በሙሴ አማካይነት የሰጥኽንንም ሕግና ሥርዓት አልጠበቅንም፡፡",
      "9": "‹እናንተ የእስራኤል ሕዝብ ሆይ! እኔን በእምነት ባትከተሉ በአረማውያን ሕዝቦች መካከል እበትናችኋለሁ፤ ነገር ግን ወደ እኔ ተመልሳችሁ ያዘዝሁቸችሁን ብትፈጽሙ እስከ ምድር ዳርቻ ድረስ የተበታተናችሁ ብትሆም እንኳ እመለክበት ዘንድ ወደ መረጥኋት ስፍራ እንደገና በመሰብሰብ መልሼ አመጣችኋለሁ› ስትል ለሙሴ የተናገርኸውን ቃል አስብ፡፡",
      "10": "“ያህቬህ(הוהי) ሆይ! እነዚህ እኮ የአንተ አገልጋዮችና የገዛ ሕዝብህ ናቸው፤ ከዚህ በፊትም በታላቁ ኀይልህና በብርቱ ክንድህ በመታደግ አድነሃቸዋል፤",
      "11": "እነሆ አሁንም የእኔን ጸሎት ስማ፤ አንተን ማክበር የሚወዱትን የሌሎችንም አገልጋዮችህን ጸሎት አድምጥ፤ ዛሬ ልሠራው ያቀድሁት ይሳካልኝ ዘንድ የንጉሠ ነገሥቱን ልብ በማራራት እርዳኝ፡፡”",
      "12": "እነሆ እኔ በዚህ ጊዜ የንጉሠ ነገሥቱ ወይን ጠጅ አሳላፊ ነበርሁ፡፡"
    },
    "Chapter 2": {
      "1": "አርጤክስስ በነገሠ በሃያኛው ዓመት ኒሳን ተብሎ በሚጠራው ወር ከዕለታት በአንዱ ቀን ለንጉሠ ነገሥቱ የወይን ጠጅ አቀረብሁለት፤ ከዚያች ቀን በቀር ከዚህ ቀደም በፊቴ ላይ ምንም ዓይነት የሐዘን ምልክት አይቶብኝ አያውቅም ነበር፡፡",
      "2": "ስለዚህም “አንዳች ችግር ቢደርስብህ ነው እንጂ ሳትታመም እንዴት ይህን ያህል ፊትህ ይጠቁራል?” ሲል ጠየቀኝ፡፡",
      "3": "እኔም እጅግ በመፍራት “ንጉሠ ነገሥቱ ለዘላለም ይኑር! የቀድሞ አባቶቼ የተቀበሩባት ከተማ ፍርስራሽ ሆና ስትቀርና የቅጽሮችዋም በሮች በእሳት ሲወድሙ እንዴት አላዝንም?” ስል መለስሁለት፡፡",
      "4": "ንጉሠ ነገሥቱም “ታዲያ አሁን የምትፈልገው ምንድን ነው?”ሲል ጠየቀኝ፤ እኔም ወደ ሰማይ አምላክ ከጸለይሁ በኋላ፤",
      "5": "ንጉሠ ነገሥቱን “ንጉሥ ሆይ! አንተን ደስ የማሰኝህ ከሆነና ጥያቄዬን ከተቀበልኸኝ፤ የቀድሞ አባቶቼ ወደተቀበሩባት በይሁዳ ወደምትገኘው ወደ ኢየሩሳሌም ከተማ እንድሄድና ከተማይቱን እንደገና መሥራት እንድችል ፍቀድልኝ” ብዬ ለመንሁት፡፡",
      "6": "በዚህን ጊዜ ንግሥቲቱ በንጉሠ ነገሥቱ አጠገብ ተቀምጣ ነበር፤ ንጉሠ ነገሥቱም ጥያቄዬን በመቀበል “ጉዞህ ምን ያህል ጊዜ ይወስድብሃል? እስከ መቼስ ትመለሳለህ?” ብሎ ጠየቀኝ፡፡ እኔም የሚወስድብኝ ጊዜና መቼ እንደምመለስ ነገርሁት፡፡",
      "7": "ከዚያም በመቀጠል ወደ ይሁዳ ማለፍ እንዲፈቅዱልኝ ከኤፍራጥስ ወንዝ በስተ ምዕራብ በሚገኘው ክፍለ ሀገር ላሉት አገረገዥዎች የይለፍ ደብዳቤ እንዲሰጠኝ ለንጉሠ ነገሥቱ ልመና አቀረብሁ፤",
      "8": "እንዲሁም አሳፍ የተባለው፤ የመንግሥት ደን ጠባቂ የሆነው፤ ለቤተ መቅደሱ ቅጽር በርና ለከተማይቱ ቅጽር በሮች ሁሉ እኔም ለማርፍበት ቤት ጭምር መጠበቂያዎች ማሠሪያ የሚሆን የጥድና የዝግባ እንጨት ለመቁረጥ እንፈቅድልኝ የሚያዝዝ ደብዳቤ እንዲሰጠኝም ጠየቅሁ፤ ያህቬህ(הוהי)ም በቸርነቱ ስለረዳኝ ንጉሥ ነገሥቱ የተየቅሁትን ነገር ሁሉ ሰጠኝ፡፡",
      "9": "ንጉሠ ነገሥቱም ጥቂት የጦር መኮንኖችና ፈረሰኞች ከእኔ ጋር እንዲሄዱ አደረገ፤ እኔም ከኤፍራጥስ ከእኔ ጋር እንዲሄዱ አደረገ፤ እኔም ከኤፍራጥስ በስተ ምዕራብ ወደሚገኘው ክፍለ ሀገር ጉዞዬን ቀጠልሁ፤ እዚያ እንደደረስሁም ደብዳቤዎቹን ለአገረ ገዥዎቹ አስረከብሁ፤",
      "10": "ነገር ግን የቤትሖሮን ከተማ ነዋሪ የሆነው ሰንባላጥና የዐሞን ክፍለ ሀገር ባለሥልጣን የሆነው ጦቢያ ለእስራኤል ሕዝብ ደኅንነት መካም ነገር የሚሠራ ሰው መምጣቱን ሰምተው እጅግ ተቆጡ፡፡",
      "11": "እኔም ወደ ኢየሩሳሌም ጉዞዬን ቀጠልሁ፤ እስከ ሦስት ቀንም ድረስ፤",
      "12": "ለኢየሩሳሌም ስለማከናውነው ሥራ ሁሉ ያህቬህ(הוהי)ለእኔ የገለጠልኝን ምስጢር ለማንም ሳልናገር ቆየሁ፤ ከዚያም በኋላ ከጓደኞቼ ጥቂቶቹን በማስከተል በእኩለ ሌሊት ተነሥቼ ሄድሁ፤ የነበረን የጭነት እንስሳ እኔ የተቀመጥሁበት አህያ ብቻ ነበር፤",
      "13": "በሸለቆ ቅጽር በር ወጥቼ የዘንዶ ምንጭ ተብሎ የሚጠራውን ስፍራ በማለፍ በስተ ደቡብ ወደሚገኘው የጉድፍ መጣያ ተብሎ ወደሚጠራው ስፍራ ሄድሁ፤ ጊዜውም ገና ሌሊት ነበር፤ በማልፍበትም ጊዜ የፈራረሱትን የከተማይቱን ቅጽሮችና በእሳት የወደሙትን የቅጽር በሮች ጎበኘሁ፡፡",
      "14": "ቀጥሎም ከከተማይቱ በስተ ምሥራቅ በኩል በሰሜን ወደሚገኘው “የውሃ ምንጭ ቅጽር በር” ተብሎ በሚጠራው ስፍራና ወደ ንጉሡ ኩሬ ሄድሁ፤ ነገር ግን ተቀምጨበት የነበረው አህያ የፍርስራሹን ክምር ለማለፍ የሚያስችለው መንገድ ማግኘት አልቻለም፡፡",
      "15": "ስለዚህ ሌሊቱን ወደ ቄድሮን ወንዝ በመውረድ ቅጽሮችን እየጎበኘሁ አልፌ ሄድሁ፤ በመጨረሻም በዚያው በመጣሁበት መንገድ ተመልሼ በሸለቆው ቅጽር በር በኩል ወደ ከተማይቱ ገባሁ፡፡",
      "16": "በሀገሪቱ ከነበሩትም ባለሥልጣኖች መካከል የት እንደነበርሁና ምን እንዳደረግሁ ያወቀ ማንም አልነበረም፤ ከዚህም በቀር ከአይሁዳውያን ጓደኞቹ ይኸውም ከካህናቱ፤ ከመሪዎቹም ሆነ ከባለሥልጣኖቹ ወይም የሥራው ተካፋዮች ከሚሆኑት ሌሎች ሰዎች ለአንዱም እንኳ የነገርሁት ምንም ነገር አልነበረም፡፡",
      "17": "ከዚህ በኋላ ግን “እንግዲህ ያለውን ችግር ሁሉ ተመልከቱት፤ ምክንያቱም ኢየሩሳሌም የፍርስራሽ ክምር ሆናለች፤ የቅጽር በሮችዋም በእሳት ወድመዋል፤ ስለዚህ ተነሥተን የከተማይቱን ቅጽሮች እንሥራ! የደረሰብንንም ሐፍረት እናስወግድ!” አልኋቸው፡፡",
      "18": "ቀጠል አድርጌም ያህቬህ(הוהי) ከእኔ ጋር መሆኑንና እንዳትም እንዲረዳኝ፤ ንጉሠ ነገሥቱም የነገረኝን ሁሉ ገለጥሁላቸው፡፡",
      "19": "እነርሱም “እንደገና መሥራቱን እንጀምር!” ካሉኝ በኋላ ሥራውን በመልካም ሁኔታ ለመጀመር ተዘጋጁ፡፡",
      "20": "ነገር ግን ሰንባላጥና ጦቢያ እንዲሁም ጌሼም ተብሎ የሚጠራው አንድ የዐረብ ተላጅ እኛ ያወጣነውን የሥራ ዕቅድ በሰሙ ጊዜ በእኛ ላይ እየዘበቱ በመሳቅ “ስለምትሠሩት ነገር ምን ታስባላችሁ? ወይስ ንጉሠ ነገሥቱ ላይ ማመፅ ትፈልጋላችሁን?” ሲሉ ጠየቁን፡፡",
      "21": "እኔም “የሰማይ አምላክ ሥራችንን ለማከናወን ይረዳናል፤ እኛ የእርሱ አገልጋዮች ነን፤ ስለዚህም ሥራውን እንጀምራለን፤ እናንተ ግን በኢየሩሳሌም ምንም ዐይነት ንብረት የማግኘት መብት ሆነ የታሪክ መታሰቢያነት አይኖራቸውም” ብዬ መለስኩላቸው፡፡"
    },
    "Chapter 3": {
      "1": "የከተማይቱ ቅጽር እንደገና የተሠራው በዚህ ዐይነት ሁኔታ ነበር፡- ሊቀ ካህናቱ ኤልያሺብና የእርሱ ሥራ ባልደረቦት የሆኑት ካህናት “የበጎች በር” ተብሎ የሚጠራውን ቅጽር በር እንደገና ሠርተው ለያህቬህ(הוהי) የተለየ አደረጉት፤ በሮችንም አበጁለት፤ ቅጽሩንም “መቶ” ተብሎ እስከሚጠራው የመጠበቂያ ግንብና “ሐናንኤል” ተብሎ እስከሚጠራው ሌላ የመጠበቂያ ግንብ ድረስ ለያህቬህ(הוהי) የተለየ አደረጉት፡፡",
      "2": "የኢያሪኮ ሰዎች የዚያን ተከታይ ክፍል ሲሠሩ ዘኩር የተባለው የኢምሪ ልጅ ከዚያ ቀጥሎ የሚገኘውን ክፍል ሠራ፡፡",
      "3": "የሃስናአ ጎሳ አባሎች የዓሣ ቅጽር የተባለውን ሠሩ፤ ምሰሶዎችንም አቆሙለት፤ በሮችንም ገጠሙ፤ ለበሮቹም መዝጊያ፤ መወርወሪያና ቁልፎችን አበጁ፡፡",
      "4": "የሃቆጽ የልጅ ልጅ የሆነው የኡሪያ ልጅ መሬሞት ከዚያ ቀጥሎ ያለውን ክፍል ሠራ፡፡ የመሼዛቤል የልጅ ልጅ የሆነው የበራክያ ልጅ መሹላም ቀጥሎ ያለውን ከፍል ሠራ፤ ከዚያም ቀጥሎ የሚገኘውን ክፍል የበዓና ልጅ ሳዶቅ ሠራው፡፡",
      "5": "የተቆዓ ከተማ ሰዎች ከዚያ ቀጥሎ ያለውን ክፍል ሠሩ፤ ነገር ግን የከተማይቱ ሹማምንት በተቆጣጣሪዎች የተመደበላቸውን የጉልበት ሥራ መሥራትን እምቢ አሉ፡፡",
      "6": "የፓሴሕ ልጅ ዮዳሄ፤ የበሶድያ ልጅ መሹላም የይሻናን ቅጽር በር ሠሩ፤ ምሰሶዎችንም አቆሙለት፤ በሮችንም ገጠሙ፤ ለበሮቹም ቁልፎችንና መወርወሪያዎችን አበጁ፡፡",
      "7": "የገባዖን ተወላጅ የሆነው መላጥያ፤ የሜሮኖት ተወላጅ የሆነው ያዶንና የገባዖንና የምጽጳ ሰዎች የኤፍራጥስ ምዕራብ አገረ ገዥ እስከሚኖርበት ቤት ድረስ ያለውን ክፍል ሠሩ፡፡",
      "8": "ወርቅ አንጣፊው የሐርያ ልጅ ዑዚኤል ከዚያ ቀጥሎ ያለውን ክፍል ሠራ፡፡ ቀጥሎ ያለውንም ክፍል ሽቶ ቀማሚው ሐናንያ ሠራ፤ ᥊እነዚህ ሰዎች “ሰፊው ቅጽር” ተብሎ እስከሚጠራው ስፍራ ድረስ ያለውን ሁሉ ሠሩ፡፡",
      "9": "ከእነርሱም ቀጥሎ ያለውን ክፍል የኢየሩሳሌም ወረዳ እኩሌታ ገዥ የሆነው የሑር ልጅ ረፋያ ሠራ፡፡",
      "10": "የሩሐማፍ ልጅ የዳያ ከቤቱ ፊት ለፊት የሚገኘውን ክፍል ሠራ፡፡ ቀጥሎ ያለውንም ክፍል የሐሻበንያ ልጅ ሐጡሽ ሠራው፡፡",
      "11": "የሓሪም ልጅ ማልኪያና የፓሐትሞአብ ልጅ ሐሹብ ከዚያ ቀጥሎ ያለውን ክፍልና “የእቶንግንብ” ተብሎ የሚጠራውን ግንብ ሠሩ፡፡",
      "12": "ቀጥሎ ያለውንም ክፍል የሌላው የኢየሩሳሌም ወረዳ ገዥ የሆነው የሀሎሔሽ ልጅ ሻሉም ሠራ፤ ሴቶች ልጆቹም ሥራውን ይረዱት ነበር፡፡",
      "13": "ሐኑንና የዛኖሐ ነዋሪዎች ተባብረው የሸለቆውን ቅጽር በር በማደስ ሠሩ፤ ለቅጽር በሩም መዝጊያዎችን አቁመው ቁልፎችንና መወርወሪያዎችን አበጁለት፤ እስከ ጉድፍ መጣያ ቅጽር በር 440 ሜትር ርዝመት ያለውንም ቅጽር እንደገና ሠሩ፡፡",
      "14": "የቤትሀካሬም ወረዳ ገዥ የሆነው የሬካብ ልጅ ማልኪያ የጉድፍ መጣያውን ቅጽር በር በማደስ ሠራ፤ በሮችን ገጠመ፤ ለበሮቹም ቁፎችንና መወርወሪያዎችን አበጀ፡፡",
      "15": "የምጽጳ ወረዳ ገዥ የሆነው የኮልሖዜ ልጅ ሻሉም የምንጩን ቅጽር በር እንደገና ሠራ፤ ክዳን ከሠራለትም በኋላ መዝጊያዎችን አቆመ፤ ለበሮቹም ቁልፎችንና መወርወሪያዎችን አበጀ፤ በሼላሕ ኩሬም በኩል ከቤተ መንግሥቱ የአትክልት ቦታ ጀምሮ ከዳዊት ከተማ ወደታች እስከሚያወርደው ደረጃ ድረስ ያለውን ክፍል እንደገና ሠራ፡፡",
      "16": "የቤትጹር አውራጃ እኩሌታ ገዥ የነበረው የዓዝቡቅ ልጅ ነህምያ እስከ ዳዊት መቃብር፤ እስከ ኩርውና እስከ ጦሩ ሰፈር ያለውን ክፍል ሠራ፡፡",
      "17": "በቅጽሩ ሥራ ተካፋዮች የነበሩት ሌዋውያን ስም ዝርዝር ከዚህ የሚከተለው ነው፡- የባኒ ልጅ ረሑም ከዚያ ቀጥሎ ያለውን ክፍል ሠራ፡፡ የቀዒላ ወረዳ እኩሌታ ገዥ የሆነው ሐሻብያ ወረዳውን በመወከል ቀጥሎ ያለውን ክፍል ሠራ፡፡",
      "18": "ከዚያም ቀጥሎ ያለውን ክፍል የሌላው የቀዒላ ወረዳ እኩሌታ ገዥ የሆነው የሔናዳድ ልጅ ባዋይ ሠራው፡፡",
      "19": "የምጽጳ ወረዳ ገዥ የሆነው የኢያሱ ልጅ ዔዜር በጦር መሣሪያው ማከማቺያ ፊት ለፊት ያለውን እስከ ቅጽሩ መመለሻ ማእዘን ድረስ ያለውን ሁሉ ሠራ፡፡",
      "20": "የዛባይ ልጅ ባሩክም እስከ ሊቀ ካህናቱ ኤልያሺብ ቤት መግቢያ በር ድረስ ያለውን በትጋት ሠራ፡፡",
      "21": "የሀቆጽ ልጅ የሆነው የኡሪያ ልጅ መሬሞት እስከ ኤልያሺብ ቤት መጨረሻ ያለውን ሠራ፡፡",
      "22": "ከዚያ ቀጥሎ ያለውን ቅጽር የሠሩ ካህናት ስም ዝርዝር ይህ ነው፡- በኢየሩሳሌም ዙሪያ የነበሩት ካህናት ከዚያ ቀጥሎ ያለውን ክፍል ሠሩ፡፡",
      "23": "ከእነርሱም ቀጥሎ ብንያምና ሐሹብ በመኖሪያ ቤቶቻቸው ፊት ለፊት ያለውን ክፍል ሠሩ፡፡ የዐናኒያ የልጅ ልጅ የሆውም የመዕሤያ ልጅ ዐዛርያ በራሱ መኖሪያ ቤት አጠገብ ያለውን ክፍል ሠራ፡፡",
      "24": "የሄናዳድ ልጅ ቢኑይ ከዐዛርያ ቤት አንሥቶ እስከ ቅጽሩ ማእዘን ያለውን ሠራ፡፡",
      "2526": "የዑዛይ ልጅ ፓላል ከቅጽሩ ማእዘንና በዘብ መጠበቂያው አደባባይ አጠገብ ከሚገኘው ከላይኛው ቤተ መንግሥት መጠበቂያ ግንብ ጀምሮ ያለውን ክፍል ሁሉ ሠራ፡፡ የፓርዖሽ ልጅ ፐዳያ ደግሞ በውሃው ቅጽር በር አጠገብ ወደምሥራቅ የሚያመለክተውን ስፍራና የቤተ መቅደሱን መጠበቂያ ግንብ ይኸውም የቤተ መቅደሱ ሠራተኞች በሚኖሩበት የከተማይቱ አንድ ክፍል በሆነው “ዖፌል” ተብሎ በሚጠራው �ስፍራ አጠገብ ያለውን ክፍል ሠራ፡፡",
      "27": "የተቆዓ ሰዎችም ከዚያ ቀጥለው ለሁለተኛ ጊዜ ለቤተ መቅደሱ መጠበቂያ ከተሠራው ከታላቁ ግንብ ፊት ለፊት ጀምሮ በዖፌል አጠገብ እስከሚገኘው ቅጽር ያለውን ሠሩ፡፡",
      "28": "ሌሎች ካህናትም እያንዳንዳቸው በየመኖሪያ ቤታቸው ፊት ለፊት ያለውን መስመር በመከተል ከፈረስ ቅጽር በር በስተሰሜን በኩል ያለውን ክፍል ሠሩ፡፡",
      "29": "የኢሜር ልጅ ሳዶቅ በመኖሪያ ቤቱ ፊት ለፊት ያለውን ሲሠራ የምሥራቅ ቅጽር በር ጠባቂው የሸካንያ ልጅ ሸማዕያ ከዚያ ቀጥሎ ያለውን ሠራ፡፡",
      "30": "የሼሌምያ ልጅ ሐናንያና የጻላፍ ስድስተኛ ልጅ ሐኑን ለሁለተኛ ጊዜ የተሰጣቸውን ድርሻ ሠሩ፡፡ የበራክያ ልጅ መሹላምም በመኖሪያ ቤቱ ፊተ ለፊት ያለውን ሠራ፡፡",
      "31": "ወርቅ አንጥረኛው ማልኪያ ተከታዩን መስመር ከቅጽሩ ማእዘን ሰሜናዊ ምሥራቅ ጫፍ አጠገብ እስካለው መቆጣጠሪያ ቅጽር በር በኩል የቤተ መቅደሱ ሠራተኞችና ነጋዴዎች እስከሚገለገሉበት ስፍራ ድረስ ሠራ፡፡",
      "32": "ወርቅ አንጥረኞችና ነጋዴዎችም ከቅጽሩ ማእዘን ጀምሮ እስከ በጎች ቅጽር በር ያለውን የመጨረሻውን ክፍል ሠሩ፡፡"
    },
    "Chapter 4": {
      "1": "እኛ አይሁዳውያን የቅጽሩን ግንብ ሥራ መጀመራችንን ሰንባላጥ በሰማ ጊዜ በጣም ተቆጣ፤ ተበሳጭቶም ሊዘባበትብን ተነሣ፡፡",
      "2": "በጓደኞቹና በሰማርያ ወታደሮች ፊት “እነዚህ ደካሞች አይሁዳውያን ምን ለማድረግ አስበዋል? ከተማይቱን እንደገና መለሰው ለመሥራት ዐቅደዋልን? መሥዋዕት በማቅረብስ ሥራውን በአንድ ቀን ለመፈጸም ይሚችሉ ያመስላቸዋልን? ለግንብ የሚሆኑ ድንጋዮችንስ ከተቃጠለው ፍርስራሽ ክምር ውስጥ ማውጣት ይችሉ ይሆን?” ሲል በመዘበት ተናገረ፡፡",
      "3": "በአጠገቡም ቆሞ የነበረው ጦቢያም በበኩሉ “እነርሱ ምን ዐይነት ቅጽር መሥራት ይችላሉ? የእነርሱ ግንብ ቀበሮ እንኳ ብትወጣበት ሊፈርስ ይችላል” ሲል በማፌዝ ተናገረ፡፡",
      "4": "እኔም እንዲህ ሲል ጸለይሁ፤ “አምላክ ሆይ! እንዴት እንደሚሳለቁብን ተመልከት፤ ይህም ስድባቸው በራሳቸው ላይ ይምጣባቸው፤ ያለቸውን ሀብትና መብት ሁሉ ተገፈው በባዕድ አገር ስደተኞች ይሁኑ፤",
      "5": "ስለሚያደርጉት ክፉ ነገር ምሕረት አታድርግላቸው፤ የፈረሰውን በመሥራታችን በስድብ አዋርደውናልና በደላቸውን አትርሳ፡፡”",
      "6": "እኛም ቅጽሩን መልሶ የማነጹን ሥራ ቀጠልን፤ ሕዝቡ በትጋት በመሥራት ሥራው እየተፋጠነ ሄዶ ግማሽ ደረሰ፡፡",
      "7": "ሰንባላጥ፤ ጦቢያና የዐረብ፤ የዐሞን፤ የአሽዶድም ሕዝብ ጭምር የኢየሩሳሌምን ቅጽር ግንብ እንደገና መልሰን በመሥራት ረገድ ጥሩ የሥራ ውጤት ማስገኘታችንንና በቅጽሮቹ መካከል የነበሩት ክፍት ቦታዎች መዘጋታቸውን በሰሙ ጊዜ በብርቱ ተቆጡ፤",
      "8": "ስለዚህም በአንድነት ተባብረው ወደ ኢየሩሳሌም ለመምጣትና አደጋ ጥለው ሽብር ለመፍጠር በእኛ ላይ አድማ አደረጉ፤",
      "9": "እኛ ግን ወደ አምላካችን ጸለይን፤ እነርሱንም ለመቋቋም ሌሊትና ቀን ቆመው የሚጠብቁ ዘበኞችንም መደብን፡፡",
      "10": "በዚህ ጊዜ የይሁዳ ሕዝብ “የሸክም ሥራ እያደከመን ሄደ፤ ገና መነሣት ያለበት ፍርስራሽ ብዙ ነው፤ ታዲያ ዛሬ ቅጥሩን እንዴት መሥራት እንችላለን?” አሉ፡፡",
      "11": "ጠላቶቻችንም በእኛ ላይ አደጋ ጥለው እስከሚገድሉን፤ ሥራችንንም እስከሚያሰናክሉ ድረስ የምናያቸውና የሚያደርጉትን ነገር ሁሉ የማናውቅባቸው መስሎ ታያቸው፡፡",
      "12": "ነገር ግን በጠላቶቻችን መካከል የሚኖሩ አይሁዳውያን ዐሥር ጊዜ ወደ እኛ እየመጡ ጠላቶቻችን በምን ዐይነት ሁኔታ በአድማ እንደተማማሉብን በመግለጥ ያስጠነቅቁን ነበር፡፡",
      "13": "ስለዚህም ከሕዝባችን መካከል ሰይፍ፤ ጦርና ቀስት ያያዙ ሰዎችን በየጎሣቸው በማዘጋጀት ሥራው ባልተጠናቀቀበት ቦታ ሁሉ በቅጽሩ ግንብ በስተጀርባ እንዲመሽጉ አደረግሁ፡፡",
      "14": "ሕዝቡም ተጨንቀው ስላየሁ እነርሱንና መሪዎቻቸውን፤ ሌሎችንም ባለሥልጣኖች ሁሉ “ከጠላቶቻችን የተነሣ አትፍሩ፤ ምን ያህል ታላቅና ግርማው የሚያስፈራ አምላክ እንዳለንና እርሱ ስለወገኖቻቸሁ፤ ስለልጆቻችሁና ሚስቶቻችሁ ስለ ቤት ንብረታችሁም እንደሚዋጋላችሁ አስታውሱ” አልኋቸው፡፡",
      "15": "ጠላቶቻችንም የተማማሉበትን አድማ የደረስንበት መሆኑን ሰሙ፤ ያህቬህ(הוהי)ም ዕቅዳቸውን እንዳከሸፈባቸው ተገነዘቡ፤ ከዚያ በኋላ ሁላችንም የቅጽሩን ግንብ መሥራታችንን ቀጠልን፡፡",
      "16": "ከዚህም ጊዜ ጀምሮ እኔ ያሳለፍሁአቸው ሰዎች እኩሌቶቹ ሲሠሩ፤ እኩሌቶቹ ጥሩር ለብሰው፤ ጦር ይዘው፤ ጋሻ አንግበው፤ ቀስት ደግነው ዘብ በመቆም እንዲጠብቁ አደረግሁ፤ መሪዎቻችንም ለሕዝቡ ሙሉ ድጋፍ እየሰጡ፤",
      "17": "ቅጽሩን የሚሠሩትን ሁሉ ያበረታቱ ነበር፤ ሌላው ቀርቶ ተሸካሚዎቹ ጭምር በአንድ እጃቸው ሲሠሩ፤ በሌላ እጃቸው የጦር መሣሪያ ይዘው ለመከላከል ዝግጁዎች ነበሩ፡፡",
      "18": "እያንዳንዱም ግንበኛ ሰይፉን በወገቡ ታጥቆ ይሠራ ነበር፤ ቀንደ መለከት ነፊውም ከአጠገቤ አይለይም ነበር፡፡",
      "19": "ሕዝቡን፤ መሪዎቻቸውንና ሹማምንቱን “የቅጽሩ ሥራ ታላቅና እጅግ ሰፊ ስለሆነ፤ እርስበርሳችን በመራራቃችን አንዱ ከሌላው ጋር ለመገናኘት አይችልም፡፡",
      "20": "የቀንደ መለከት ድምፅ በምትሰሙበት ጊዜ ወደ እኔ መጥታችሁ በዙሪያዬ ተሰብሰቡ፤ አምላካችን ስለእኛ ይዋጋልናል” አልሁአቸው፤",
      "21": "ስለዚህም በየቀኑ ከማለዳ ጀምሮ በምሽት ከዋክብት እስከሚወጡበት ጊዜ ድረስ እኩሌቶቹ መሣሪያ ታጥቀው ዘብ በመቆም ይጠብቁ ነበር፡፡",
      "22": "በዚህን ጊዜ የሥራ ኀላፊዎቹን “በሌሊት ከተማይቱን ለመጠበቅ፤ ቀን ሥራችንን ያለ ሥጋት ለመሥራት እንችል ዘንድ እናንተም ሆናችሁ �ረዳቶቻችሁ ሌሊት ሌሊት በኢየሩሳሌም ቆዩ” አልኋቸው፡፡",
      "23": "እኔም ሆንሁ የሥራ ጓደኞቼ፤ አገልጋዮቼም ሆኑ የክብር ዘቦቼ ሁላችንም ሌሊት እንኳ ልብሳችንን አናወልቅም ነበር፡፡ በዚህም ዐይነት ሁሌታ መሣሪያችን ከእጃችን አልተለየም፡፡"
    },
    "Chapter 5": {
      "1": "ከጥቂት ጊዜ በኋላ ከሕዝቡ ብዙዎቹ ሴቶችም ወንዶችም ወገኖቻቸው የሆኑትን አይሁዳውያን አለቆቻቸውን በመቃወም አቤቱታ ማሰማት ጀመሩ፤",
      "2": "ከእነርሱም አንዳንዶቹ “ብዙ ቤተሰብ ስላለን ሕይወታችንን ለማትረፍ የሚያስችለን እህል እንፈልጋለን” አሉ፡፡",
      "3": "ሌሎቹ ደግሞ “ከደረሰብን ብርቱ ረሀብ ሕይወታችንን ለማትረፍ የሚያስችል እህል ለማግኘት ስንል እርሻችንን፤ የወይን ተክላችንንና ቤታችንን ሁሉ መያዣ አድርገን እስከ መስጠት ደርሰናል” ይሉ ነበር፡፡",
      "4": "ሌሎችም ደግሞ “ስለ እርሻችንና ስለ ወይን ተክላችን መንግሥት የጠየቀንን ግብር ለመክፈል የገንዘብ ብድር ያስፈልገናል፤",
      "5": "ከአይሁዳውያን ወገኖቻችን ጋር ዘራችን አንድ ነው፤ የእኛ ልጆች ከእነርሱ ልጆች የሚለዩበት ምንም ነገር የለም፤ ይሁን እንጂ የገዛ ልጆቻንን ለባርነት አሳልፈን ለመስጠት ተገድደናል፤ እንዲያውም ከሴቶች ልጆቻችን አንዳንዶቹ በባርነት ተሸጠዋል፤ እርሻችንና የወይን ተክላችን ስለተወሰደብን ተመልካች የሌለን ተስፋቢሶች ሆነናል” በማለት አቤቱታ አሰሙ፡፡",
      "6": "እኔም አቤቱታቸውን በሰማሁ ጊዜ ተቆጣሁ፤",
      "7": "ላደርገው የሚገባኝንም በልቤ ወስኜ የሕዝቡ መሪዎች የሆኑትን ባለሥልጣኖች “እናንተ እኮ የገዛ ወንድሞቻችሁን እየጨቆናችሁ በመበደል ላይ ናችሁ” በማለት በቁጣ ገሠጽሁአቸው፡፡",
      "8": "ለችግሩም መፍትሔ ለማግኘት ሕዝቡን በአንድነት ሰብስቤ፤ “ለአረማውያን ሕዝብ የተሸጡ አይሁዳውያን ወገኖቻችንን ራሳችን ለንቤዣቸው በማሰብ የሚቻለንን ሁሉ አደረግን፤ እናንተ ደግሞ እነሆ የገዛ ወንድሞቻችሁ የሆኑትን አይሁዳውያን ወገኖቻቸው ለሆናችሁት ለእናንተ ባሮች አድርገው ራሳቸውን እንዲሸጡላችሁ በማድረግ ላይ ትገኛላችሁ” ብዬ ገሠጽሁአቸው፤ መሪዎቹም የሚመልሱት ቃል አጥተው ዝም አሉ፡፡",
      "9": "እኔ ግን ንግግሬን በመቀጠል እንዲህ አልሁአችሁ፤ “በመሠረቱ ያደረጋችሁት ነገር ትክክል አይደለም፤ ያህቬህ(הוהי)ን መፍራትና ትክክል የሆነውን ነገር ማድረግ በተገባችሁ ነበር፤ ይህን አድርጋችሁ ቢሆን ኖሮ አረማውያን ጠላቶቻችን በእኛ የሚዘባበቱበት ምክንያት ሊኖራቸው ባልቻለም ነበር፡፡",
      "10": "ሕዝቡ ከእኔ ገንዘብም ሆነ እህል እንዲበደሩ ፈቅጄላቸዋለሁ፤ የሥራ ባልደረቦቼና የእኔ አገልጋዮች የሆኑት ሁሉ እንዲሁ ያደርጉ ዘንደ ፈቅጃለሁ፤ እንግዲህስ ‹የተበደራችሁትን ዕዳ ክፈሉን› ብለን መጠየቅ ይቅርብን",
      "11": "ገንዘብም ሆነ እህል ወይም ወይንና ዘይትም ቢሆን ያበደራችሁትን ሁሉ ተውላቸው፤ እርሻቸውንና የወይን ተክላቸውን፤ ዘይታቸውንና ቤታቸውን ሁሉ አሁኑኑ መልሱላቸው፡፡”",
      "12": "መሪዎቹም “እንዳዘዝኸን እንደርጋለን፤ የተወሰደባቸውን ሀብት ንብረት ሁሉ እንመልስላቸዋለን፤ የተበደሩትንም ዕዳ ‹ክፈሉ› ብለን አንጠይቃቸውም” ሱሉ መለሱልኝ፡፡",
      "13": "እኔ ካህናቱን ወደ ውስጥ ጠርቼ መሪዎቹ የገቡትን ቃል ይፈጽሙ ዘንድ እንዲያስምሉአቸው አደረግሁ፡፡ በወገቤ ላይ ታጥቄው የነበረውንም ልብስ በማውለቅ አራግፌ “ከእናንተ መካከል ማንም ሰው የገባውን የተስፋ ቃል ቢያፈርስ ያህቬህ(הוהי) እንደዚህ ያድርገው! ቤት ንብረቱንም ወስዶ ባዶ እጁን ያስቀረው!” አልሁአቸው፡፡ በዚያም የተገኘው ሰው ሁሉ በአንድ ድምፅ “አሜን” በማለት ያህቬህ(הוהי)ን አመሰገነ፤ መሪዎቹም የገቡትን ቃል ፈጸሙ፡፡",
      "14": "አርጤክስስ ንጉሠ ነገሥት ከሆነበት ከሃያኛው ዓመት ጀምሮ ሠላሳ ሁለት ዓመት እስከሆነው ድረስ እኔ የይሁዳ ገዥ በሆንሁበት የዐሥራ ሁለት ዓመት ጊዜ ውስጥ ዘመዶቼም ሆኑ ወይም እኔ ራሴ ለአንድ አገረ ገዥ የሚገባውን ምግል አልበላንም፤",
      "15": "ከእኔ በፊት የሕዝብ ገዥ ሆኖ የተሾመው ሁሉ በሕዝቡ ላይ ከባድ ሸክም በመሆን በየቀኑ ለምግብና ለመጠጥ የሚሆን አርባ ብር ያስከፍላቸው ነበር፤ የገዥዎቹም አገልጋዮች እንኳ በሕዝቡ ላይ ሠልጥነውባቸው ይጨቁኑአቸው ነበር፤ እኔ ግን ያህቬህ(הוהי)ን ስለምፈራ ከዚህ ሁሉ ድርጊት በመራቅ አሠራሬ የተለየ ሆነ፡፡",
      "16": "ያለኝን ኀይል ሁሉ የኢየሩሳሌምን ቅጽር እንደገና በማሣነጽ ተግባር ላይ አዋልኩት እንጂ ለግሌ ምንም ዐይነት ንብረት አልሰበሰብኩም፤ አገልጋዮቼም ሁሉ በዚህ ሥራ ተባበሩኝ፤",
      "17": "ከአካባቢ አገሮች ወደ እኔ ከመጡት ሕዝብ ሌላ በየዕለቱ ከእኔ ጋር የሚመገቡ አይሁዳውያንና የመሪዎቻቸው ቁጥር አንድ መቶ ኀምሳ ነበር፡፡",
      "18": "በየዕለቱ አንድ በሬ፤ ስድስት ምርጥ በጎችና ብዙ ዶሮዎች አርጄ አቀርባላቸው ነበር፤ በየዐሥር ቀን አንድ ጊዜም የወይን ጠጅ ግብዣ አደርግላቸው ነበር፤ ነገር ግን በሕዝቡ ላይ የተጣለባቸውን ከባድ ሸክም ስለማውቅ ለአገረ ገዥነት የሚገባውን አበል አልጠየቅሁም፡፡",
      "19": "አምላኬ ሆይ! ለዚህ ሕዝብ ያደረግሁትን ቅንነት ሁሉ በማሰብ ቸርነት አድርግልኝ፡፡"
    },
    "Chapter 6": {
      "1": "ሰንባላጥ፤ ጦቢያ፤ ዐረባዊው ጌሼምና ሌሎችም ጠላቶቻችን የቅጽሩን ግንብ ሠርተን መፈጸማችንንና ያልተሠራ ክፍት ቦታ ሁሉ አለመኖሩን ሰሙ፤ ይሁን እንጂ በቅጽር በሮቹ ላይ መዝጊያዎችን አላቆምንም ነበር፡፡",
      "2": "ከዚህም የተነሣ ሰንባላጥና ጌሼም በተለይ ኦኖ ተብሎ በሚጠራው ሜዳ ከሚገኙት መንደሮች በአንዲቱ እንድንገናኛቸው መልእክት ላኩብኝ፤ ይህም እኔን ለመጉዳት በተንኮል የተዶለተ ዘዴ ነበር፡፡",
      "3": "እኔም “ብዙ ሥራ ስላለብኝ ተግባሬን አቁሜ እናንተ ወዳላችሁበት ስፍራ መውረድ አልችልም” ብዬ ላክሁባቸው፡፡",
      "4": "ያንኑም ዐይነት መልእክት በማከታተል አራት ጊዜ ሲልኩብኝ እኔም ተመሳሳዩን መልስ ሰጠኋቸው፡፡",
      "5": "ከዚህም በኋላ ሰነባላጥ ከአገልጋዮቹ አንዱን ለአስተኛ ጊዜ መልእክት አስይዞ ወደ እኔ ላከ፤ የተላከውም ግልጥ ደብዳቤ እንዲህ የሚል ነበር፡-",
      "6": "“አንተና ወገኖችህ የሆኑት አይሁዳውያን ዐመፅ ለማስነሣት ማቀዳችሁንና የቅጽር ብንቦ ችንም የምትሠሩት በዚሁ ምክንያት መሆኑን ጎረቤቶቻችን በሆኑ ሕዝቦች ዘንድ እንደሚወራ ጌሼም ነግሮኛል፤ ከዚህም ሌላ አንተ ራስህን ለማንገሥ ማሰብህንና፤",
      "7": "የይሁዳ ንጉሥ መሆንህንም በኢየሩሳሌም እንዲያውጁ ነቢያት መሾምህን ጌሼም ጨምሮ ነግሮኛል፤ ይህንንም ወሬ ንጉሠ ነገሥቱ እንደሚሰማ የተረጋገጠ ነው፤ ስለዚህ አንተና እኔ ተገናኝተን በጉዳዩ ላይ ብንወያይበት ይሻላል፡፡”",
      "8": "እኔም “ይህ የምትለው ነገር ሁሉ ምንም እውነትነት የሌለውና አንተ ራስህ የፈጠርኸው ሐሰት ነው” ብዬ መለስሁለት፡፡",
      "9": "በዚህም ዐይነት ሁኔታ ሥራውን እንደናቆም ለማድረግ ያስፈራሩን ነበር፤ ስለዚህም “ያህቬህ(הוהי) አምላክ ሆይ! እባክህ አበርታኝ” ስል ጸለይሁ፡፡",
      "10": "በዚህም ጊዜ ከቤቱ እንዳይወጣ ተዘግቶት ወደነበረው የመሄጣብኤል የልጅ ልጅ ወደ ሆነው ወደ ደላያ ልጅ ሸማዕያ ዘንድ ሄድሁ፤ እርሱም “በማናቸውም ሌሊት ሊገድሉህ ስለሚመጡ አንተና እኔ ወደ ያህቬህ(הוהי) ቤተ መቅደስ ውስጥ ገብተን በሮቹን በመዝጋት እንደበቅ” አለኝ፡፡",
      "11": "እኔ ግን “እንደ እኔ ያለ ሰው ሸሽቶ አይደበቅም፤ በቤተ መቅደስ ውስጥ ተደብቄ ሕይወቱን ለማዳን እንደምፈልግ አድርገህ ታስባለህን? ይህን ከቶ አላደርገውም” ስል መለስሁለት፡፡",
      "12": "በነገሩ ሳሰላስል፤ እርሱ እንዲህ ዐይነቱን የሐሰት ማስጠንቀቂያ እንዲሰጠኝ ጦቢያና ሰንባላጥ በገንዘብ የደለሉት እንጂ ሸማዕያ ከያህቬህ(הוהי) የተላከ ነቢይ አለመሆኑን ተገነዘብሁ፡፡",
      "13": "በእርግጥም ይህን ነገር በማድረግ በደል እንድሠራና በእኔም ላይ ክፉ ወሬ በማውራት እስፈራራ ሰሜን በማጥፋት ያዋርደኝ ዘንድ ጉቦ ተቀብሎ ነበር፡፡",
      "14": "እኔም “አምላክ ሆይ! ጦቢያና ሰንባላጥ ያደረጉትን ሁሉ ተመልከት፤ ፍረድባቸውም፤ ኖዓድያ የተባለችው ሴት ነቢይትና ሌሎቹም የሐሰት ነቢያት እኔን ለማስፈራራት ያደረጉትን ሁሉ አስብ” በማለት ጸለይሁ፡፡",
      "15": "ሥራው ከተጀመረ ከኀምሳ ሁለት ቀኖች በኋላ ኤሉል ተብሎ የሚጠራው ወር በገባ በሃያ አምስተኛው ቀን የቅጽሩ ሥራ በሙሉ ተጠናቀቀ፤",
      "16": "በዙሪያችን በሚኖሩ ሕዝብ መካከል የሚኖሩ ጠላቶቻችን ይህን በሰሙ ጊዜ ሥራው በያህቬህ(הוהי) ዕርዳታ የተፈጸመ መሆኑን ሁሉም ስለተረዱ ሐፍረትና ፍርሃት አደረባቸው፡፡",
      "17": "በዚህም ጊዜ የአይሁዳውያን መሪዎች ከጦቢያ ጋር በብዛት በመላክ ላይ ነበሩ፤",
      "18": "ይህም የሆነበት ምክንያት የአራሕ ልጅ ሸካንያ ዐማቱ በመሆኑ ከአይሁድ ሕዝብ ብዙዎቹ እርሱን በመደገፋቸው ነበር፤ በተጨማሪም የሆሐናን ተብሎ የሚጠራው ወንድ ልጁ የበራክያ ልጅ የሆነውን የመሹላምን ሴት ልጅ አግብቶ ነበር፤",
      "19": "ሕዝቡ ጦቢያ ያደረገውን መልካም ነገር በማጋነን በፊቴ እንኳ ሳይቀር ይናገሩለት ነበር፤ እኔም የምለውን ሁሉ ለእርሱ ይነግሩት ነበር፤ ከዚህም የተነሣ እርሱ እኔን ለማስፈራራት ደብዳቤዎችን ከመላክ አልተቆጠበም፡፡"
    },

    "Chapter 7": {
      "1": "እነሆ የቅጽሩ ግንብ ተሠርቶ አለቀ፤ የቅጽር በሮችም ሁሉ በየቦታቸው ተገጣጥመው ነበር፤ ቤተ መቅደሱን የሚጠብቁ ዘበኞች ለመዘምራን ቡድን አባላትና ለሌዎችም ሌዋውያን የሥራ ድርሻቸው ተመድቦላቸው ነበር፡፡",
      "2": "እኔም የኢየሩሳሌምን ከተማ ያስተዳድሩ ዘንድ ሁለት ሰዎችን ሾምሁ፤ እነርሱም የእኔ ወንድም የሆነው ሐናኒና የምሽግ ኀላፊ የነበረው ሓናንያ ናቸው፤ ሓናንያ እውነተኛና ያህቬህን በመፍራት ረገድ ተወዳዳሪ የማይገኝለት ሰው ነበር፡፡",
      "3": "ጠዋት ፀሐይ በሙሉ እስከምትወጣበት ሰዓት ድረስ የኢየሩሳሌምን ቅጽር በሮች እንዳይከፍቱ አዘዝኋቸው፤ ደግሞም ማታ ፀሐይ ስትጠልቅ የዘብ ጠባቂዎቹ ከመሄዳቸው በፊት ቅጽር በሮቹን በቁልፍና በመወርወሪያ አጥብቀው እንዲዘጉአቸው ትዕዛዝ አስተላለፍሁ፤ እንዲሁም እነርሱ ራሳቸው በኢየሩሳሌም ከሚኖሩት ሕዝብ መካከል ጠባቂዎችን እንዲመርጡና እንዲሾሙ፤ ከእነርሱም አንዳንዶቹን ለተወሰኑ ቦታዎች ኀላፊዎች አድርገው እንዲመድቡአቸው፤ ሌሎች ደግሞ በየቤቶቻቸው አጠገብ ሆነው እንዲጠብቁ አስጠንቅቄ ነገርኋቸው፡፡",
      "4": "ኢየሩሳሌም ታላቅና ሰፊ ከተማ ሆና ነበር፤ ነገር ግን የሚኖሩባት ሕዝብ ቁጥር አነስተኛ ነበር፤ ገና ብዙ ቤቶችም አልተሠሩባትም፤",
      "5": "ያህቬህም ሕዝቡንና መሪዎቻቸው የሆኑ ባለሥልጣኖችን እንድሰበስብና የቤተሰባቸውን የትውልድ ሐረግ አመዘጋገብ እንድቆጣጠር ነገረኝ፤ ቀድም ባለው ጊዜ የተመለሱትንም ስደተኞች የትውልድ ሐረግ ማስረጃ መዝገብ አገኘሁ፤ ያገነሁትም ማስረጃ ከዚህ የሚከተለው ነበር፡፡",
      "6": "ከስደተኞች ብዙዎቹ ከባቢሎን አውራጃዎች ተነሥተው ወደ ኢየሩሳሌምና ወደ ይሁዳ ምድር በመመለስ እያንዳንዱ ወደ ገዛ ከተማው ገብቶአል፤ ናቡከደነፆር ከወሰዳቸው ጊዜ ጀምሮ ቤተሰቦቻቸው በባቢሎን ምድር ተሰደው ይኖሩ ነበር፡፡",
      "7": "ሲመለሱም መሪዎቻቸው ዘሩባቤል፣ ኢያሱ፣ ነህምያ ዐዛርያ፣ ረዓምያ፣ ናሐማኒ፣ መርዶክዮስ፣ ቢልሻን፣ ሚስፔሬት፣ ቢግዋይ፣ ነሑምና በዓና ናቸው፡፡",
      "825": "ከስደት ከተመለሱት ከእያንዳንዱ ጎሣ ተውጣጥተው የጠመዘገቡት የእስራኤል ጎሳዎችና የዝርያዎቻቸው ብዛት ይህ ነው፡- ከፓርዖሽ ወገን የተመዘገቡ 2,172 ከሸፋጥያ ወገን የተመዘገቡ 372 ከአራሕ ወገን የተመዘገቡ 652 የዬሹዓና የኢዮአብ ዝርያዎች ጎሳ ሆነው ከፓሐትሞኣብ ወገን የተመዘገቡ 2,818 ከዔላም ወገን የተመዘገቡ 1,254 ከዛቱ ወገን የተመዘገቡ 845 ከዛካይ ወገን የተመዘገቡ 760 ከቢኑይ ወገን የተመዘገቡ 648 ከቤባይ ወገን የተመዘገቡ 628 ከዓዝጋድ ወገን የተመዘገቡ 2,322 ከአዶኒቃም ወገን የተመዘገቡ 667 ከቢግዋይ ወገን የተመዘገቡ 2,067 ከዓዲን ወገን የተመዘገቡ 655 ሕዝቅያስ ተብሎ ከሚጠራው ከአጤር ወገን የተመዘገቡ 98 ከሐሹም ወገን የተመዘገቡ 328 ከቤጻይ ወገን የተመዘገቡ 324 ከሐሪፍ ወገን የተመዘገቡ 112 ከፈባዖን ወገን የተመዘገቡ 95",
      "2638": "የቀድሞ አባቶቻቸው ከዚህ በሚከተሉት ከተሞች የሚኖሩም ሕዝብ ከስደት ተመልሰዋል፡- በቤተልሔምና በነጦፋ የሚኖሩ 188 በዐናቶት የሚኖሩ 128 በቤት �ዓዝማዌት የሚኖሩ 42 በቂርያትዓሪም፤ በከፊራና በበኤሮት የሚኖሩ 743 በራማና በጌታዕ የሚኖሩ 621 በሚክማስ የሚኖሩ 122 በቤትኤልና በዐይ የሚኖሩ 123 በሁለተኛይቱ ነቦ የሚኖሩ 52 በሁለተኛይቱ ዔላም የሚኖሩ 1,254 በሓሪም የሚኖሩ 320 በኢያሪኮ የሚኖሩ 345 በሎድ፤ በሐዳዲና በኦኖ የሚኖሩ 721 በሰናአ የሚኖሩ 3,930",
      "3942": "ከስደት የጠመለሱ ሌዋውያን ጎሳዎች፡- የሆዳውያ ዝርያዎች ከነበሩት ከዬሹዓና ከቃድሚኤል ወገን 74 የአሳፍ ዝርያዎች ከሆኑት ከቤተ መቅደስ መዘምራን ወገን 148 የሻሉም፣ የአጢር፣ የጣልሞን፣ የዓቁብ፣ የሐጢጣና የሾባይ ዝርያዎች ከሆኑት የቤተ መቅደስ ዘበኞች ወገን 138",
      "4656": "ከስደት የተመለሱ የቤተ መቅደስ ሠራተኞች፤ ዝርያዎች በየጎሳቸው፡- ጺሐ፣ ሐሱፋ፣ ጣባዖት፣ ቄሮስ፣ ሲዓ፣ ፋዶን፣ ለባና፣ ሐጋባ፣ ሻልማይ፣ ሐናን፣ ጊዴል፣ ጋሐር፣ ፈአያ፣ ረጺን፣ ነቆዳ፣ ጋዛም፣ ዑዛ፣ ፓሴሐ፣ ቤሳይ፣ መዑኒም፣ ነፉሸሲም፣ ባቅቡቅ፣ ሐቁፋ፣ ሐርሑር፣ ባጽሊት፣ መሒዳ፣ ሐርሻ፣ ባርቆሽ፣ ስስራ፣ ቤማሕ፣ ነጺሐና ሐጢፋ፡፡",
      "5759": "ከስደት የተመለሱ የሰሎሞን አገልጋዮች ጎሳዎች፡- ሶጣይ፣ ሶፌሬት፣ ፐሪዳ፣ ያዕላ፣ ዳርቆን፣ ጊዴል፣ ሸፋጥያ፣ ሐጢል፣ ፖኬሬት፣ ሀጸባይምና አሞን፡፡",
      "60": "ከስደት የተመለሱት የቤተ መቅደስ ሠራተኞችና የሰሎሞን አገልጋዮች ዝርያዎች ብዛት ጠቅላላ ድምር 392 ነበር፡፡",
      "6162": "ቴልሜላሕ፣ ቴልሐርሻ፣ ከሩብ፣ አዶንና ኢሜር ተብለው ከሚጠሩት የገጠር ከተሞች የተመለሱ የደላያ፣ የጦቢያና የነቆዳ ጎሳዎች ወገኖች የሆኑት ዝርያዎች ድምር 642 ነበር፤ ይሁን እንጂ እነዚህ ሁሉ የእስራኤል ዝርያዎች መሆናቸውን ለማወቅ የሚያስችል በቂ ማስረጃ አልነበራቸውም፡፡",
      "6364": "ከዚህ የሚከተሉት የካህናት ጎሳዎች የቀድሞ አባቶቻቸውን የትውልድ ሐረግ ለማረጋገጥ አልቻሉም፤ እነርሱም ሖባያ፣ ሀቆጽና ባርዚላይ ናቸው፤ የካህን ወገን የሆነው የባርዚላይ የቀድሞ አባት የገለዓድ ተወላጅ ከነበረው ከባርዚላይ ወገን አንዲት �ሴት አግብቶ ነበር፤ ከዚህም የተነሣ የዓማቱን ጎሣ ስም ወርሶ ይኖር ነበር፤ የቀድሞ አባቶቻቸውንም የትውልድ ሐረግ ለማረጋገጥ ካለመቻላቸው የተነሣ በክህነት ለማገልገል አልተፈቀደላቸውም፡፡",
      "65": "ስለዚህም የአይሁዳውያን ገዥ በኡሪምና በቱሚም የሚያገለግልካህን እስከሚነሣበት ጊዜ ድረስ ለያህቬህ መባ ሆኖ ከሚቀርበው ቁርባን መመገብ የማይችሉ መሆናቸውን ነገራቸው፡፡",
      "6669": "ከስደት የተመለሱት ሕዝብ ጠቅላላ ድምር 42,360 የወንዶችና የሴቶች አገልጋዮቻቸው ቁጥር 7,337 የወንዶችና የሴቶች መዘምራኖቻቸው ቁጥር 245 የፈረሶቻቸው ብዛት 736 የበቅሎዎቻቸው ብዛት 245 የግመሎቻቸው ብዛት 435 የአህዮቻቸው ብዛት 6,720 ነበር፡፡",
      "7072": "ቤተ መቅደሱን እንደገና ለመሥራት የሚረዳ አስተዋጽዖ የከፈሉት ብዙ ናቸው፤ ከእነርሱም መካከል፤ አገረ ገዥው፡- 8ኪሎ የሚመዝን ወርቅ፤ 50 ድስቶች፤ 530 የካህናት ልብሶችን ሰጠ፡፡ የጎሳ አለቆችም፡- 168 ኪሉ የሚመዝን ወርቅ፤ 1,250 ኪሎ የሚመዝን ብር ሰጡ፤ ሌሎችም ሕዝብ፡- 168 ኪሎ የሚመዝን ወርቅ፤ 1,100 ኪሎ የሚመዝን ብርና 67 የካህናት ልብሶችን ሰጥተዋል፡፡",
      "73": "ካህናቱ፤ ሌዋውያኑ፤ የቤተ መቅደስ ዘብ ጠባቂዎቹ፤ መዘምራኑ፤ ከሕዝቡም ብዙዎቹና የቤተ መቅደስ አገልጋዮች፤ በአጠቃላይ የእስራኤል ሕዝብ በይሁዳ መንደሮችና ከተሞች ሠፈሩ፡፡"
    },
    "Chapter 8": {
      "1": "የእስራኤል ሕዝብ በሰባተኛው ወር በየከተሞቻቸው መስፈራቸውን አበቁ፤ በዚያም ወር በመጀመሪያው ቀን በኢየሩሳሌም የውሃ ቅጽር በር ተብሎ በሚጠራው አደባባይ በውስጥ በኩል ሕዝቡ ሁሉ በአንድነት ተሰበሰቡ፤ እነርሱም ያህቬህ(הוהי) በሙሴ አማካይነት ለእስራኤል ሕዝብ የሰጠውን ሕግ በማጥናት ሊቅ የሆነው ካህኑ እዝራ የሕጉን መጽሐፍ ያመጣላቸው ዘንድ ጠየቁት፡፡",
      "2": "ስለዚህም ዕዝራ ሰባተኛው ወር በገባ በመጀመሪያው ቀን፤ ማስተዋል የሚችሉ ሕዝብ ሁሉ ሴት፤ ወንድ፤ ልጅ ዐዋቂው በሙሉ ወደተሰበሰቡት ስፍራ፤ የሕጉን መጽሐፍ አመጣ፤",
      "3": "በዚያም አደባባይ ዕዝራ በቅጽሩ በር አጠገብ ቆሞ ከንጋት እስከ ቀትር የሕጉን መጽሐፍ ከፍ ባለ ድምፅ አመበበላቸው፤ ሕዝቡም ሁሉ በከፍተኛ ስሜት ተማርከው አዳመጡት፡፡",
      "4": "ዕዝራ ለዚሁ ተግባር አመች ይሆን ዘንድ ከዕንጨት በተሠራ መድረክ ላይ ቆሞ ነበር፤ ከእርሱም ጋር በስተቀኙ በኩል የቆሙት ሰዎች ማቲትያ፣ ሸማዕያ፣ ዓናያ፣ ኡሪያ፣ ሒልቂያና መዕሤያ ሲሆኑ፤ በስተግራው በኩል ደግሞ ፐዳያ፣ ሚሻኤል፣ ማልኪያ፣ ሐሹም፣ ሐሽባዳናህ፣ ዘካርያስና መሹላም ቆመው ነበር፡፡",
      "5": "ዕዝራ ከዕዝቡ ከፍ ብሎ በተሠራው መድረክ ላይ በቆመ ጊዜ ሁሉ ትኩር ብለው ይመለከቱት ነበር፤ እርሱም የሕጉን መጽሐፍ በከፈተ ጊዜ ሕዝቡ ሁሉ ከተቀመጡበት ተነሡ፤",
      "6": "ዕዝራም “ታላቅ አምላክ የሆነ ያህቬህ(הוהי) ይመስገን!” አለ፡፡ ሕዝቡም ሁሉ እጆቻቸውን ወደ ላይ በማንሣት “አሜን! አሜን!” ሲሉ መለሱ፤ ወደ ምድርም ለጥ ብለው ፊታቸውን መሬት በማስነካት ለያህቬህ(הוהי) ሰገዱ፡፡",
      "7": "ከዚህ በኋላ ተነሥተው ባሉበት ስፍራ ቆሙ፤ ከዚህ ቀጥሎ ስማቸው የተዘረዘረ ሌዋውያንም የሕጉን መጽሐፍ ትርጉም ለሕዝቡ ገለጡላቸው፤ እነርሱም ኢያሱ፣ ባኒ፣ ሼሬብያ፣ ያሚን፣ ዓቁብ፣ ሻበታይ፣ ሆዲያ፣ መዕሤያ፣ ቀሊጣ፣ ዐዛርያ፣ ዮዛባድ፣ ሐናንና ፐላያ ነበሩ፡፡",
      "8": "እነርሱም ሕዝቡ ሊገባቸው በሚችሉት ሁኔታ ሕጉን በቃል አብራሩላቸው፡፡",
      "9": "ሕዝቡም ሊያደርጉት የሚገባቸውን ሁሉ በሰሙ ጊዜ ልባቸው ተነክቶ አለቀሱ፤ ስለዚህም አገረ ገዥው ነህምያ የሕግ ምሁር የሆነው ካህኑ ዕዝራ፤ የሕጉን መጽሐፍ ትርጉም ለሕዝቡ ሁሉ የሚያብራሩት ሌዋውያን ሕዝቡን “ይህ ቀን ለአምላካችሁ ለያህቬህ(הוהי) የተቀደሰ ዕለት ነው፤ ስለዚህ ማዘንም ሆነ ማልቀስ የለባችሁም፤",
      "10": "እነሆ አሁን ወደየቤታችሁ ሄዳችሁ ያላችሁን ጥሩ መብልና መጠጥ ከድኾች ጋር ተካፍላችሁ በመብላትና በመጠጣት ተደሰቱ፤ የዛሬው ቀን ለአምላካችን ለያህቬህ(הוהי) የተቀደሰ ነው፤ ስለዚህ አትዘኑ፤ የያህቬህ(הוהי) ደስታ ኀይላችሁ ነው” አሉአቸው፡፡",
      "11": "ሌዋውያንም በዚህ በተቀደሰ ዕለት ማዘን እንደማይገባቸው በማስረዳት የሕዝቡን ጩኸት ጸጥ አደረጉ፤",
      "12": "ስለዚህም ሕዝቡ ሁሉ ወደየቤታቸው ሄደው በመብላትና በመጠጣት እጅግ ተደሰቱ፤ ያላቸውንም ምግብ ከሌሎቹ ጋር አብረው ተካፈሉ፤ ምክንያቱም የተነበበላቸውን ቃል ትርጉም በሚገባ ተረድተው ስለነበር ነው፡፡",
      "13": "በማግሥቱ የጎሳ አለቆች ከካህናቱና ከሌዋውያኑ ጋር በአንድነት ሆነው የሕጉን መጽሐፍ ትምህርት ለማጥናት ወደ ዕዝራ ዘንድ ሄዱ፡፡",
      "14": "በሚያጠኑትም ጊዜ በሙሴ አማካይነት ያህቬህ(הוהי) የሰጣቸው የሕግ መጽሐፍ የዳስ በዓልን በሚያከብሩበት ጊዜ ለጊዜያዊ መጠለያ በተሠራ ዳስ መኖር እንደሚገባ የሚናገር መሆኑን አስተዋሉ፤",
      "15": "ስለዚህም ከዚህ በታች የተመለከቱትን መመሪያዎች አዘጋጅተው በመላው ኢየሩሳሌም በከተሞችና በመንደሮች አሰራጩ፤ መመሪያውም “ወደ ኮረብቶች ወጥታችሁ የዛፍ ቅጠል ዝንጣፊ፤ የወይራ ቀንበጥ፣ የባርሰነት፣ የዘንባባና የሌሎችም ዛፎች ቅርንጫፍ ቁረጡ፤ በሕጉ መጽሐፍ በተጻፈውም መመሪያ መሠረት ዳስ ሥሩ” የሚል ነበር፡፡",
      "16": "ስለዚህም ሕዝቡ የዛፍ ቅጠል እየቆረጡ በሚኖሩበት ግቢ፤ በየቤታቸው ጣራ ድምድማት ላይ፤ በቤተ መቅደሱ አደባባይ፤ እንዲሁም በኤፍሬም አደባባይ ዳስ ጣሉ፤",
      "17": "ከስደት ተመልሰው የመጡት ሕዝቡ ሁሉ ዳሶችን ሠርተው ሰፈሩ፤ ይህም ከነዌ ልጅ ኢያሱ ዘመን ወዲህ ለመጀመሪያ ጊዜ የተደረገ ነበር፤ እያንዳንዳቸውም ወሰን የሌለው ደስታ ተሰምቶአቸው ነበር፡፡",
      "18": "በዓሉ ከተጀመረበት ዕለት አንሥቶ እስከ መጨረሻይቱ ቀን ድረስ ዕዝራ በየዕለቱ ከያህቬህ(הוהי) ሕግ መጽሐፍ አንዳንድ ክፍል ያነብላቸው ነበር፤ በዓሉንም እስከ ሰባት ቀን አከበሩ፤ በስምንተኛውም ቀን ሕጉ በሚያዝዘው መሠረት የመሰነባበቻ በዓል ተደረገ፡፡"
    },
    "Chapter 9": {
      "1": "በዚሁ ወር በሃያ አራተኛው ቀን የእስራኤል ሕዝብ በአንድነት ተሰበሰቡ፤ ስለ ኃጢአታቸው መጸጸታቸውንና ማዘናቸውን ለመግለጥም ማቅ ለብሰው፤ በራሳቸው ላይ ትቢያ ነስንሰው ጾሙ፤",
      "2": "ራሳቸውንም ከባዕዳን ሕዝቦች ሁሉ ለዩ፤ ከዚህም በኋላ ሁሉም ተነሥተው በመቆም እነርሱና የቀድሞ አባቶቻቸው የሠሩትን ኃጢአት ሁሉ ተናዘዙ፡፡",
      "3": "እዚያው እንደቆሙም የአምላካቸው የያህቬህ(הוהי) ሕግ መጽሐፍ ሦስት ሰዓት ሙሉ ተነበበላቸው ሌላም ሦስት ሰዓት ኃጢአታቸውን በመናዘዝ ለአምላካቸው ለያህቬህ(הוהי) ሰገዱ፡፡",
      "4": "ሌዋውያኑ መቆሚያ መድረክ ነበር፤ በዚያም ላይ ዬሹዓ፣ ባኒ፣ ቃድሚኤል፤ ሸባንያ፣ ቡኒ፣ ሼሬብያ፣ በኒና ከናኒ በመቆም ድምፃቸውን ከፍ አድርገው ወደ አምላካቸው ወደ ያህቬህ(הוהי) ጸለዩ፡፡",
      "5": "የሹዓ፣ ቃድሚኤል፣ ባኒ፣ ሐሻባንያ፣ ሼሬብያ፣ ሆዲያ፣ ሸባንያና ፐታሕያ ተብለው የሚጠሩት ሌዋውያን፡- «ተነሥታችሁ በመቆም አምላካችሁ ያህቬህ(הוהי)ን አመስግኑ፤ ያህቬህ(הוהי)ን ለዘላለሙ አወድሱ፤ የሰው ምስጋናና ውዳሴ ታላቅነቱን ሙሉ በሙሉ ለመግለጥ የሚበቃ ባይሆንም እንኳ የከበረ ግርማ ያለውን የያህቬህ(הוהי)ን ስም አወድሱ» አሉ፡፡",
      "6": "ከዚህም ሁሉ በኋላ የእስራኤል ሕዝብ እንዲህ ሲሉ ጸለዩ፡- «ያህቬህ(הוהי) ሆይ! አምላክ አንተ ብቻ ነህ፤ አንተ ሰማያትንና በጠፈር ያሉ ከዋክብትን ፈጠርህ፤ ምድርንና ባሕርን፤ በውስጣቸው ያሉትንም ነገሮች ሁሉ የፈጠርህ አንተ ነህ፤ ለሁሉም ሕይወትን ሰጠሃቸው፤ የሰማይ ኀይላት ሁሉ ዝቅ ብለው ይሰግዱልሃል፡፡",
      "7": "ያህቬህ(הוהי) አምላክ ሆይ! አንተ በባቢሎን ኡር ተብላ ከምትጠራው ምድር አብራምን መርጠህ ወደዚህ መራኸው፤ ስሙንም ለውጠር ‹አምርሃም› ብለህ ጠራኸው፡፡",
      "8": "እርሱም በአንተ ታማኝ እንደሆነ ተመልክተህ፤ ከእርሱ ጋር ቃል ኪዳንን አደረግህ፤ ከነዓናውያን፣ ሒታውያን፣ አሞራውያን፣ ፈሪዛውያን፣ ኢያቡሳውያንና ጌርጌሳውያን የሚኖሩባትንም የከነዓንን ምድር ለዝርያዎቹ መኖሪያ ርስት አድርገህ ልትሰጠው ቃል ገባህለት፤ አንተ ታማኝ ስለሆንህ ቃል ኪዳንህን አጽንተህ ጠብቀሃል፡፡",
      "9": "«አንተ የቀድሞ አባቶቻችን በግብጽ የደረሰባቸውን መከራ አየህ፤ ቀይ ባሕር አጠገብ ሆነው እንድትረዳቸው ያቀረቡትን ልመና ሰማህ፡፡",
      "10": "በግብጽ ንጉሥ ላይ በባለሥልጣኖቹና በድምሩ በሚኖሩትም ሕዝብ ሁሉ ላይ ድንቅ ተአምራትን ገልጠህ አሳየህ፡፡ ይህንንም ማድረግህ እነርሱ ሕዝብህን እንዴት እንደሚጨቁኑ በማየትህ ነው፤ ይህንንም በማድረግህ እስከ ዛሬ ድረስ የማይረሳውን የታላቅነትና ዝና ለራስህ አስገኝተሃል፡፡",
      "11": "ባሕሩን ለሁለት ከፍለህ መንገድ በማበጀት ሕዝብህን በደረቅ ምድር አሻገርሃቸው፤ ድንጋይ ወደ ጥልቅ ባሕር እንደሚጣል፤ እነርሱን ያሳድዱ የነበሩትንም ጠላቶቻቸውን በባሕር ውስጥ ሰጥመው እንዲቀሩ አደረግህ፡፡",
      "12": "በቀን በደመና ዐምድ መራሃቸው፤ በሌሊትም መንገዳቸውን በእሳት፤ ዐምድ አበራህላቸው፡፡",
      "13": "ከሰማይ ወርደህ ሕዝብህን በሲና ተራራ ላይ አነጋገርሃቸው፤ መልካም የሆኑትን ሕግጋትና ጠቃሚ ትምህርቶችንም ሰጠሃቸው፡፡",
      "14": "የተቀደሰውን ሰንበትህንም እንዲያከብሩ አስተማርሃቸው፤ በአገልጋይህም በሙሴ አማክይነት ሥርዓትህን፣ ትእዛዛትህንና ሕግጋትህን ሰጠሃቸው፡፡",
      "15": "«በተራቡም ጊዜ ምግብን ከሰማይ ሰጠሃቸው፤ በተጠሙም ጊዜ ውሃን ከእለት አፈለቅህላቸው፤ ለእነርሱ ልትሰጣቸው ቃል የገባህላቸውንም ምድር በቁጥጥራቸው ሥር ያደርጉ ዘንድ አዘዝሃቸው፡፡",
      "16": "ነገር ግን የቀድሞ አባቶቻችን ትዕቢተኞችና እልኸኞች ሆኑ፤ በሕግህ መመራትንም እምቢ አሉ፤",
      "17": "ታዛዥዎችም አልሆኑም፤ ያደረግህላቸውንም ተአምራት ሁሉ ረሱ፤ ከትዕቢታቸውም የተነሣ በማመፅ ከመካከላቸው መሪ መርጠው እንደገና ወደ ግብጽ ባርነት እንዲመራቸው አደረጉ፤ አንተ ግን በፍቅር የተሞላህ፤ ለቁጣ የዘገየህ፤ ይቅር ባይ፤ ቸርና መሐሪ አምላክ በመሆንህ አልተውሃቸውም፡፡",
      "18": "እነርሱ በጥጃ አምሳል ጣዖትን ለራሳቸው ሠርተው ‹ከግብጽ መርቶ ያወጣን አምላክ ይህ ነው› አሉ፡፡ አምላክ ሆይ! ምንኛ ስምህን አጎደፉ!",
      "19": "ነገር ግን ምሕረትህ ታላቅ ከመሆኑ የተነሣ፤ በዚያ ምድረ በዳ ይጠፉ ዘንድ አልተውሃቸውም፤",
      "20": "ሊያደርጉት የሚገባቸውን ሁሉ እንዲያውቁ ቸር መንፈስህን ሰጠሃቸው፤ የሚመገቡትን መና፤ የሚጠጡትንም ውሃ ሰጠሃቸው፤",
      "21": "አርባ ዘመን ሙሉ በበረሓ ሲጓዙ ከሚያስፈልጋቸው ነገር ሁሉ ምንም አላሳጣሃቸውም፤ ልብሳቸው አላለቀም፤ ያህቬህ(הוהי)ራቸው አላበጠም፡፡",
      "22": "«የአሕዛብን መንግሥታትና ነገሥታትን ድል ነሥተው ከምድራቸው አዋሳኞች የሆኑትን ጠረፎች እንዲይዙ አደረግህ፤ ሲሖን የተባለ ንጉሥ ይገዛት የነበረችውን ሐሴቦን ተብላ የምትጠራውን ምድር በድል አድራጊነት ያዙ፤ ዖግ የተባለው ንጉሥ ይገዛት የነበረችውንም የባሳን ምድር ወረሱ፡፡",
      "23": "ብዛታቸው እንደ �ሰማይ ከዋክብት የሆኑ ልጆችን ሰጠሃቸው፤ ለቀድሞ አባቶቻቸው ትሰጣቸው ዘንድ ቃል የገባህላቸውን ምድር በድል አድራጊነት እንዲይዙ ፈቀድህላቸው፡፡",
      "24": "ልጆቻቸው የከነዓን ምድር ድል አድርገው ያዙ፤ በዚያ ይኖሩ የነበሩትንም �ሕዝብ አንተ ድል ነሣሃቸው፤ በነገሥታትና በዚያች የከነዓን አገር ሕዝብ ላይ የፈለጉትን ሁሉ ያደርጉባቸው ዘንድ ኀይልን ሰጠሃቸው፡፡",
      "25": "ሕዝብህ የተመሸጉ ከተሞችን፤ ለም የሆነችውን ምድር፤ በብልጽግና የተሞሉ ቤቶችን፤ የተቆፈሩ የውሃ ጉድጓዶችን፤ የወየራ ዘይትና የሌላም ፍሬ ዛፎችን፤ የወይን ተክሎችንም ሁሉ ያዙ፤ በልተው በመጥገብም ሰውነታቸውን አወፈሩ፤ በቸርነትህ በሰጠሃቸው መልካም ነገር ሁሉ ተደሰቱ፡፡",
      "26": "«ነገር ግን ሕዝብህ በአንተ ላይ ዐምፀው ለቃልህ አንታዘዝም አሉ፤ ሕግህንም ላለመስማት ጀርባቸውን አዞሩ፤ በማስጠንቀቅ ወደ አንተ እንዲመለሱ የነገሩአቸውን ነቢያትህን ገደሉ፤ በየጊዜውም የአንተን ስም ከማጉደፍ አልተገቱም፡፡",
      "27": "ስለዚህም ጠላቶቻቸው እነርሱን ድል አድርገው ይገዙአቸው ዘንድ አሳልፈህ ሰጠሃቸው በችግራቸውም ጊዜ ዕርዳታ ለማግኘት ወደ አንተ ጮኹ፤ አንተም በሰማይ ሆነህ ሰማሃቸው፤ ከምሕረትህም ታላቅነት የተነሣ ከጠላቶቻቸው የሚታደጉ መሪዎችን ላክህላቸው፡፡",
      "28": "ነገር ግን ሰላም በተመለሰላቸው ጊዜ እንደገና ኃጢአት ሠሩ፤ አንተም እንደገና ድል ለሚነሡ ጠላቶቻቸው አሳልፈህ ሰጠሃቸው፤ ንስሓ ገብተው አንተ እንድትረዳቸው እንደገና በጠየቁህም ጊዜ በሰማይ ሆነህ ሰማሃቸው፤ ከምሕረትህ ታላቅነት የተነሣ በየጊዜው ታደግሃቸው፡፡",
      "29": "ለቃልህም እንዲታዘዙ አስጠነቀቅሃቸው፤ ምንም እንኳ ሕግህን መጠበቅ የሕይወት መንገድ ቢሆንም፤ እነርሱ በትዕቢት ሕግህን አሸንቅጥረው ጣሉ፤ ልባቸውንም በማደንደን እልኸኞች ሆነው መታዘዝን እምቢ አሉ፡፡",
      "30": "ለብዙ ዓመታት በመታገሥ አስጠነቀቅሃቸው፤ ያስተምሩአቸውም ዘንድ ነቢያትን በመንፈስህ አስነሣህላቸው፤ ሕዝብህ ግን ጆሮአቸውን ደፍነው ስለነበር ጎረቤት ለሆኑት አረማውያን ሕዝቦች ድል ይነሡአቸው ዘንድ አሳልፈህ ሰጠሃቸው፡፡",
      "31": "እንደገናም ከምሕረትህ ታላቅነት የተነሣ ልትተዋቸውና ልትደመስሳቸው አልፈቀድህም፤ ምክንያቱም አንተ ቸርና ይቅር ባይ አምላክ ነህ፡፡",
      "32": "«አምላካችን ያህቬህ(הוהי) ሆይ! አንተ እንዴት ታላቅ ነህ! እንዴት አስፈሪ፤ እንዴትስ ኀያል ነህ! አንተ ቃል ኪዳንህንና ዘላለማዊ ፍቅርህን በታማኝነት ትጠብቃለህ፡፡ የአሦር ነገሥታት እኛን መጨቆን ከጀመሩበት ጊዜ አንሥቶ እስከ አሁን ድረስ የተቀበልነው መከራ ምን ያህል አስጨናቂ ነው! ነገሥታቶቻችንና መሪዎቻችን ካህኖቶቻችንና ነቢያቶቻችን፤ የቀድሞ አባቶቻችንና መላው ሕዝባችን እጅግ ተሠቃዩ፤ ሁላችንም ምን የህል እንደተሠቃየን አስብ፡፡",
      "33": "እኛን ለመቅጣት ያደረግኸው ውሳኔ ትክክል ነው፤ እኛ በደል ብንሠራም አንተ በታማኝነትህ እንደጸናህ ነህ፡፡",
      "34": "የቀድሞ አባቶቻችን፤ ነገሥታቶቻችን፤ መሪዎቻችንና ካህናቶቻችን ሕግህን አልጠበቁም፤ የሰጠሃቸውን ትእዛዝና ማስጠንቀቂያም አላዳመጡም፡፡",
      "35": "አንተ በሰጠሃቸው ለምና ሰፊ በሆነችው ምድር በሚኖሩባት ጊዜ ነገሥታት በአንተ በረከት ሕዝብህን ለመምራት ችለው ነበር፤ ነገር ግን ከኃጢአት ሥራ ተመልሰው አንተን ማገልገል ተሣናቸው፡፡",
      "36": "ከዚህም የተነሣ እነሆ አንተ ለአባቶቻችን በሰጠሃቸው ፍሬያማና መልካም ምድራችን ባሪየዎች ሆነናል፡፡",
      "37": "እኛም ኃጢአት በመሥራታችን ምክንያት ስላሳዘንህ፤ በእኛ ላይ ገዥዎች አድርገህ ላስነሣሃቸው ነገሥታት የምድሪቱን በረከት በመገበር ላይ ነን፤ እነርሱ በእኛና በእንስሶቻችን ላይ ደስ ያሰኛቸውን ነገር ሁሉ እንደፈለጉ ይፈጽማሉ፤ ከዚህም የተነሣ በታላቅ ጭንቅ ላይ እንገኛለን!",
      "38": "ስለሆነው ነገር ሁሉ እኛ የእስራኤሕ ሕዝብ የጽሑፍ ስምምነት ለማድረግ ወሰንን፤ በስምምነቱም ጽሑፍ ላይ መሪዎቻችን፤ ሌዋውያኖቻችንና ካህናቶቻችን ማኅተማቸውን አኖሩበት፡፡"
    },

    "Chapter 10": {
      "1": "በመጀመሪያ የፈረመውም የሐክልያ ልጅ የሆነው አገረ ገዥው ነህምያ ሲሆን፤ ቀጥሎ ሴዴቅያስ ፈረመ፤ ከዚህ የሚከተሉትም ሰዎች ፊርማቸውን አኖሩበት፡-",
      "2-8": "ከካህናት ወገን፡- ሠራያ፣ ዓዛር፣ ኤርምያስ፣ ፓሽሑር፣ አማርያ፣ ማልኪያ፣ ሐጡሽ፣ ሸባንያ፣ ማሉክ፣ ሐሪም፣ መሬሞት፣ ዖባድያ፣ ዳንኤል፣ ጊነቶን፣ ባሩክ፣ መሹላም፣ አቢያ፣ ሚያሚን፣ መዓዝያ፣ ቢልጋይና ሸማዕያ፡፡",
      "9-15": "ከሌዋውያን ወገን፡- የአዛንያ ልጅ ዬሹዓ፤ የሔናዳድ ጎሳ የሆነው ቢኑይ፣ ቃድሚኤል፣ ሸባንያ፣ ሆዲያ፣ ቀሊጣ፣ ፐላያ፣ ሐናን፣ ሚካ፣ ረሖብ፣ ሐሻብያ፣ ዛኩር፣ ሼሬብያ፣ ሸባንያ፣ ሆዲያ፣ ባኒና በኒኑ፡፡",
      "16-27": "ከሕዝቡ መሪዎች ወገን፡- ፓርዖሽ፣ ፓሐትሞአብ፣ ዔላም፣ ዛቱ፣ ባኒ፣ ቡኒ፣ ዓዝጋድ፣ ቢባይ፣ አዶኒያ፣ ቢግዋይ፣ ዓዲን፣ ሆዲያ፣ ሐሹም፣ ቤጻይ፣ ሐሪፍ፣ ዐናቶት፣ ኔባይ፣ ማግፒዓሽ፣ መሹላም፣ ሔዜር፣ መሼዛብኤል፣ ጻዶቅ፣ ያዱዐ፣ ፐላጥያ፣ ሐናን፣ ዐናያ፣ ሆሼዐ፣ ሓናንያ፣ ሐሹብ፣ ሀሎሔሽ፣ ፒልሐ፣ ሾቤቅ፣ ረሑም፣ ሐሻብና፣ ማዕሤያ፣ አኪያ፣ ሐናን፣ ዓናን፣ ማሉክ፣ ሐሩምና በዓና፡፡",
      "28": "የቀሩትም ሕዝብ ካህናቱ፣ ሌዋውያኑ፣ የቤተ መቅደስ ዘብ ጠባቂዎች፣ የቤተ መቅደሱ መዘምራን፣ የቤተ መቅደሱ አገልጋዮችና ለያህቬህ(הוהי) ሕግ ታዛዥዎች የሆኑ ሌሎችም ሁሉ በምድራችን ከሚኖሩት የባዕዳን አገር ሓዝቦች ራሳችንን ለየን፤ እኛ ሁላችን ለማስተዋል ብቁዎች የሆኑ ልጆቻችን ጭምር፤",
      "29": "ከመሪዎቻችን ጋር በአንድ ቃለ መሐላ ተስማምተናል፤ ይኸውም በሙሴ አማካይነት ያህቬህ(הוהי) ለሰጠን ሕግ ታዛዥዎች ሆነን ለመኖርና እርሱን ተላልፈን ብንገኝ ግን የመርገም ቅጣት ይምጣብን፤ አምላካችን ያህቬህ(הוהי) ያዘዘን ሕግ እንጠብቃለን፤ ሕጉ የሚያዝዘንን ሁሉ እንፈጽማለን በማለት ተስማምተናል፡፡",
      "30": "በዙሪያችን ከሚገኙ ባዕዳን ሕዝብ ጋር ምንም ዐይነት ጋብቻ አንፈጽምም፡፡",
      "31": "የባዕዳን አገር ሕዝቦች በሰንበት ቀን ወይም በሌሎች በዓላት እህልም ሆነ ሌ የንግድ ሸቀጥ ያዘው ቢመጡ ከእነርሱ አንገዛም፡፡ በየሰባት ዓመት አንድ ጊዜ ምድሪቱን አናርስም፤ ያበደርነውንም ዕዳ ሁሉ እንሰርዛለን፡፡",
      "32": "በየዓመቱ ለቤተ መቅደሱ አገልግሎት የሚውል እያንዳንዳችን የጥሬ ብር አንድ ሦስተኛ እጅ በማምጣት እንሰጣለን፡፡",
      "33": "እንዲሁም ለቤተ መቅደሱ አምልኮ ከዚህ የሚከተሉትን ነገሮች አሟልተን እናቀርባለን፡- ይኸውም የተቀደሰውን ኅብስት፤ በየዕለቱ በቅረብ የሚገባውን የእህል መባ፤ ለሚቃጠል መሥዋዕት የሚሆኑትን እንስሳት፤ በሰንበት ቀኖች፤ አዲስ ጨረቃ በምትወጣበት ጊዜና በሌሎችም በዓላት የሚቀርበውን፤ ሌላውንም የተቀደሰ መባ ሁሉ፤ ለእስራኤል ሕዝብ ኃጢአት ማስተሰረያ መቅረብ የሚገባውንና ለቤተ መቅደሱ የሚያስፈልገውን ሌላውንም ነገር ሁሉ አናስታጉልም፡፡",
      "34": "በሕጉ ስለ መሥዋዕት በተጻፈው መሠረት ለአምላካችን ለያህቬህ(הוהי) የሚቀርበው መሥዋዕት የሚቃጠልበትን የማገዶ እንጨት የተኞቹ ጎሳዎች ማቅረብ እንደሚገባቸው እኛ ሕዝቡ፤ ካህናቱና ሌዋውያኑ በየዓመቱ ዕጣ በማውጣት እንወስናለን፡፡",
      "35": "የእህላችንን መከር በምንሰበስብበት ወቅትና ያዛፎቻችንን ፍሬ በምንለቅምበት ወራት በመጀመሪያ የደረሰውን እሸት ወደ ቤተ መቅደስ እያመጣን እናበረክታለን፡፡",
      "36": "ከእኛ እያንዳንዳችን የሚወለሰውን የመጀመሪያ ወንድ ልጅ ወስደን በቤተ መቅደስ ለሚያገለግለው ካህን በማስረከብ ሕጉ በሚያዝዘው መሠረት ለያህቬህ(הוהי) የተለየ እንዲሆን እንደርጋለን፤ ከላሞቻችን፤ ከበጎቻችንና ከፍየሎቻችን የሚወለደውንም ጥጃና ግልገል ሁሉ የመጀመሪያውን ለያህቬህ(הוהי) እንለያለን፡፡",
      "37": "ከሰበሰብነው መከር የመጀመሪያውን ወስደን በቤተ መቅደስ ለሚያገለግለው ካህን እንሰጣለን፤ ሌላውንም የወይን ጠጅ፤ የወይራ ዘይትና የመሳሰለውንም ፍራ ፍሬ ሁሉ የመጀመሪያውን መባ አድርገን እናቀርባለን፡፡ ከእርሻ መንደሮቻችን ግብር ለሚሰበስቡት ሌዋውያንም ምድራችን ከምታበቅለው የእህል መከር ዐሥራት እያወጣን እንሰጣለን፡፡",
      "38": "ዐሥራቱም በሚሰበሰብበት ጊዜ ትውልዳቸው ከአሮን ወገን የሆኑ ካህናት፤ ከሌዋውያኑ ጋር ይገኛሉ፤ ለቤተ መቅደሱም አገልግሎት ሌዋውያኑ ከሚሰበስቡት ዐሥራት ውስጥ እንደገና ከዐሥር አንዱን አወጣጥተው ወደ ቤተ መቅደሱ የዕቃ ግምጃ ቤት ያስገባሉ፡፡",
      "39": "የእስራኤል ሕዝብና ሌዋውያኑም ከእህል፤ ከወይን ጠጅና ከወይራ ዘይት የተውጣጣውን መባ ተቀብለው ተረኞች ካህናት፤ ዘብ ጠባቂዎችና መዘምራን ስፍ ስፍራቸውን ይዘው አገልግሎት ወደሚሰጡበትና የቤተ መቅደሱ ንዋያተ ቅድሳት ወደሚገኙበት የዕቃ ግምጃ ቤት አስገብተው ያኖራሉ፡፡ የያህቬህ(הוהי)ን ቤት ከቶ ቸል አንልም፡፡"
    },
    "Chapter 11": {
      "1": "መሪዎቹ መኖሪያቸውን በኢየሩሳሌም አደረጉ፤ ከሜላውም ሕዝብ መካከል ከየዐሥር ቤተሰብ አንዱ እጅ ቅድስት በሆነችው በኢየሩሳሌም ከተማ እንዲኖር በዕጣ ተመረጠ፤ የቀሩት ሕዝብ ግን በሌሎች መንደሮችና ከተሞች ሁሉ ኑሮአቸውን መሠረቱ፤",
      "2": "ሕዝቡም በኢየሩሳሌም ውስጥ ለመኖር የበጎ ፈቃድ ዝንባሌ ያለውን ሰው ሁሉ አመሰገኑ፡፡",
      "3": "በሌሎች ምደሮችና ከተሞች የሚኖሩ የእስራኤል ሕዝብ ካህናቱና ሌዋውያኑ የቤተ መቅደሱ አገልጋዮችና የሰሎሞን አገልጋዮች ዝርያዎች በየመንደሮቻቸው ያላቸውን ሀብት እንደ ያዙ ኖሩ፡፡",
      "4": "የይሁዳን ነገድ አባላት፡- የዘካርያስ የልጅ ልጅ የሆነው የዑዚያ ልጅ ዐታያ፤ ሌሎች የቀድሞ አያቶቹ የይሁዳ ልጅ የሆነው የፋሬስ ዝርያዎች የሆኑትን አማርያን ሸፋጥያንና ማሀላልኤልን ይጨምራሉ፡፡",
      "5": "የኮልሖዜ የልጅ ልጅ የሆነው የባሩክ ልጅ ማዕሤያ ሌሎች የቀድሞ አባቶቹ የይሁዳ ልጅ የነበረው የሼላ ዝርያዎች የሆኑትን ሐዛያን፤ ዓዳያን፤ የዮያሪብንና ዘካርያስን ይጨምራል፡፡",
      "6": "ከፋሬስ ዝርያዎች መካከል ታዋቂዎች ሖኑ 468 ሰዎች በኢየሩሳሌም ነዋሪዎች ሆኑ፡፡",
      "7": "የብንያም ነገድ አባላት፡- የዮዔድ የልጅ ልጅ የሆነው የመሹላም �ልጅ ሳሉ፤ የቀድሞ አባቶቹ ፐዳያን፤ ቆላያን፣ ማዕሤያን፣ ኢቲኤልንና የሻዕያን ይጨምራሉ፡",
      "8": "የሳሉ የቅርብ ዘመዶች የሆኑ፡- ጋባይና ሳላይ፤ በድምሩ 928 ብንያማውያን በኢየሩሳሌም ይኖሩ ነበር፡፡፡",
      "9": "የዚክሪ ልጅ ኢዩኤል መሪያቸው ሲሆን የሀስኑአ ልጅ ይሁዳ በማዕርግ ሁለተኛ የሆነ የከተማይቱ ባለሥልጣን ነበር፡፡",
      "10": "ካህናት፡- የዮያሪብና የያኪን ልጅ ይዳዕያ፤",
      "11": "የመሹላም የልጅ ልጅ ሖነው የሒልቂያ ልጅ ሠራያ፤ የቀድሞ አባቶቹ ጻዶቅን፤ መራዮትንና ሊቀ ካህናት የነበረውን አሒጡብን ይጨምራሉ፤",
      "12": "ከዚህም ጎሳ ውስጥ በአጠቃላይ 822 አብላት በቤተ መቅደስ ውስጥ አገልጋዮች ነበሩ፡፡",
      "13": "የፐላያ የልጅ ልጅ የሆነው የየሮሐም ልጅ ዓዳያ፤ የቀድሞ አባቶቹ አምጺን፤ ዘካርያስን፤ ፓሽሑርንና ማልኪያን ይጨምራሉ፤ ከዚህም ጎሣ ውስጥ ባጠቃላይ 242 የቤተሰብ መሪዎች ነበሩ፡፡",
      "14": "የአሕዛይ የልጅ ልጅ የሆነው የዐዛርኤል ልጅ ዐማሸሳይ፤ የቀድሞ አባቶቹ መሺሌሞትንና ኢሜርን ይጨምራሉ፤ ከዚህም ጎሣ ውስጥ ስመጥር ወታደሮች የሆኑት አባላት ብዛት 128 ነበር፤ መሪያቸውም ከታላቅ ቤተሰብ የተወለደና ዛብድኤል ተብሎ የሚጠራ ነበር፡፡",
      "15": "ሌዋውያን፡- የዓዝሪቃም የልጅ ልጅ የሆነው የሐሹብ ልጅ ሸማዕያ፤ የቀድሞ አባቶቹ ሐሻቢያንና ቡኒን ይጨምራሉ፡፡",
      "16": "ሻበታይና ዮዛባድ ተብለው የሚጠሩ የሌዋውያን መሪዎች ከቤተ መቅደስ በስተውጭ ለሚሠራው ነገር ሁሉ ኀላፊዎች ነበሩ፡፡",
      "17": "ከአሳፍ ዝርያዎች ወገን የተወለደ የዛብዲ የልጅ ልጅ የሆነው የሚካ ልጅ ማታንያ የምስጋና ጸሎት የሚያቀርቡ የቤተ መቅደስ መዘምራን አለቃ ነበር፡፡ ባቅቡያ የማታንያ ረዳት ነበር፡፡ ከይዱቱን ዝርዎች የተወለደ የጋላል የልጅ ልጅ የሆነው የሻሙዐ ልጅ ዓብዳ ነበር፡፡",
      "18": "ከሌዋውያኑም ወገን በአጠቃላይ 284 ሰዎች በቅድስቲቱ በኢየሩሳሌም ከተማ ይኖሩ ነበር፡፡",
      "19": "የቤተ መቅደስ ዘበኞች፡- ዓቁብ፤ ጣልሞንና ዘመዶቻቸው በአጠቃላይ 172 ነበሩ፡፡",
      "20": "በተረፈ ሌሎቹ የእስራኤል ሕዝብ፤ ካህናትና ሌዋውያን ጭምር ያላቸውን   ርስት እንደያዙ በሌሎቹ የይሁዳ ከተሞችና መንደሮች ይኖሩ ነበር፡፡",
      "21": "የቤተ መቅደሱ አገልጋዮች የኢየሩሳሌም ከተማ አንዱ ክፍል በሆነው ዖፌል ተብሎ በሚጠራው ኮረብታ ላይ ይኖሩ ነበር፤ ጺሐና ጊሽፓ ተብለው በሚጠሩም ሰዎች ተቆጣጣሪነት ሥራ ሥራቸውን ያከናውኑ ነበር፡፡",
      "22": "በኢየሩሳሌም የሚኖሩ ሌዋውያንም ተቆጣጣሪ የሐሸብያ የልጅ ልጅ የሆነው የባኒ ልጅ ዑዚ ነበር፤ የቀድሞ አባቶቹም ማታንያንና ሚካን የሚጨምሩ ሲሆኑ እርሱም በቤተ መቅደስ አገልግሎት ለሚቀርበው መዝሙር ሁሉ ኀላፊ የነበረው የአሳፍ ጎሳ ተወላጅ ነበር፤",
      "23": "በየዕለቱ የሚቀርበውንም መዝሙር ቅደም ተከተል ተራ በማስያዝ ረገድ ከቤተ መንግሥት የተሰጠ መመሪያ ደንብ ነበር፡፡",
      "24": "ከይሁዳ ነገድ የዛራሕ ጎሳ ተወላጅ የሆነው የመሼዛቤል ልጅፐታሕያ በፋርስ ቤተ መንግሥት የእስራኤልን ሕዝብ የሚወክል ነበር፡፡",
      "25": "ከሕዝቡ ብዙዎቹ የሚኖሩት በእርሻዎች አቅራቢያ ባሉ መንደሮች ነበር፤ ስለዚህም የይሁዳ ነገድ ተወላጆች የተበሩት በተለይ ቂርያትአርባዕ፣ ዲቦንና የቃብጸኤል ተብለው የሚጠሩ  ቀበሌዎችና በእነዚሁ ከተሞች አጠገብ በሚገኙ መንደሮች ይኖሩ ነበር፤",
      "26": "እንዲሁም ዬሹዓ፤ ሞላዳ፤ ቤትጳሌጥናለ",
      "27": "ሐጻርሹዓል ተብለው በሙጠሩ ከተሞች ይኖሩ ነበር፤ ቤርሳቤህና በዙሪያዋ የሚገኙ መንደሮችም የእነርሱ መኖሪያዎች ነበሩ፤",
      "28": "በጺቅላግ ከተማም በተለይ በመኮናና በአካባቢዋ በሚገኙት መንደሮች፤",
      "29": "በዔንሪሞን፤ በጸርዓ፤ በያርቡት፤",
      "30": "በዛኖሐ፤ በዓዱላምና በእነዚህም ከተሞች አጠገብ በኒገኙት መንደሮች ሁሉ ኖሩ ነበር፤ ላኪሽና በአቅራቢያዋ የሚገኙ የእርሻ ቦታዎች፤ ዐዜቃና የአካባቢዋ መንደሮች ሁሉ የእነርሱ መኖቲያዎች ነበሩ፤ በዚህ ዐይነት የይሁዳ ሕዝብ መኖሪያ በደቡብ ከቤርሳቤህ፤ በሰሜን ከሂኖም ሸለቀፐ በመለስ ባለው ክልል ውስጥ ነበር፡፡",
      "31": "የብንያም ሕዝብ መቶሪያዎች ደግሞ በጌባዕ፤ በሚክማስ፤ በዐይ፣ በቤትኤልና በአካባቢዋ በሚገኙ መንደሮች ነበር፤",
      "32": "ዐናቶት፣ ኖብ፣ ዓናንያ፣",
      "33": "ሐጾር፣ ራማ፣ ጊታይም፣",
      "34": "ሐዲድ፣ ጸቦዒም፣ ነባላጥ፤",
      "35": "ሎድና፣ ኦኖ፣ እንዲሁም “የእጅ ጥበብ ሠራተኞች ሸለቆ” ተብሎ በሚጠራው ስፍራ ሁሉ የእነርሱ መኖሪያዎች ነበሩ፡፡",
      "36": "በይሁዳ ክፍለ ግዛት ከሚኖሩት የሌዋውያን ጉድኖች መካከል አንዳንዶቹ ከብንያም ሕዝብ ጋር እንዲኖሩ ተደረገ፡፡"
    },
    "Chapter 12": {
      "1": "ከሰላትያል ልጅ ከዘሩባቤልና ከሊቀ ካህና ከኢያሱ ጋር ከስደት የተመለሱት የካህናትና የሌዋውያን ስም ዝርዝር ከዚህ የሚከተለው ነው፡-",
      "2-7": "ካህናት፡- ሠራያ፣ ኤርምስ፣ ዕዝራ፣ አማርያ፣ ማሉክ፣ ሐጡሽ፣ ሸካንያ፣ ረሁም፣ መሬሞት፣ ዒዶ፣ጊነቶን፣ አቢያ፣ ሚያሚን፣ መዓድያ፣ ቢልጋ፣ ሸማዕያ፣ ዮያሪብ፣ ይዳዕያ፣ ሳሉ፣ ዓሞክ፣ ሒልቂያና ይዳዕያ፡፡ እነዚህ ሰዎች በሊቀ ካህናቱ በኢያሱ ዘመን የወገኖቻቸው ካህናት መሪዎች የነበሩ ናቸው፡፡",
      "8": "ሌዋውያን፡- የምስጋና መዝሙር ኀላፊዎች የነበሩት ሌዋውያን የሹዓ፣ ቢኑይ፣ ቃድሚኤል፣ ሼሬብያ፣ ይሁዳና ማታንያ ነበሩ፡፡",
      "9": "በመቀባበል የሚቀርበውንም መዝሙር አዘጋጆች፡- ባቅቡቅያ፣ ዑኖና ሌሎችም ሌዋውያን ወንድሞቻቸው ነበሩ፡፡",
      "10": "ኢያሱ ዮያቂምን ወለደ፣ ዮያቂም ኤልያሰሺብን ወለደ፣ ኤልያሺብ ዮያዳዕን ወለደ፣",
      "11": "ዮያዳዕ ዮናታንን ወለደ፣ ዮናታን ያዱዓን ወለደ፡፡",
      "12-21": "ዮያቂም ሊቀካህናት በነበረበት ዘመን ከዚህ የሚከተሉት ካህናት፤ የካህናት ጎሣዎች አለቆች ነበሩ፡- ካህኑ: መራያ, ሐናንያ, መሹላም, የሆሐናን, ዮናታን, ዮሴፍ, ዓድና, ሔልቃይ, ዘካርያስ, መሹላም, ዚክሪ, …, ፒልጣይ, ሻሙዐ, የሆናታን, ማትናይ, ዑዚ, ቃላይ, ዔቤር, ሐሻብያ, ናትናኤል; ጎሳው: ሠራያ, ኤርምያስ, ዕዝራ, አማርያ, ሙሉኪ, ሸባንያ, ሓሪም, መራዮት, ኢዶ, ጊነቶን, አቢያ, ሚንያሚን, ሞዓዲያ, ቢልጋ, ሸማዕያ, ዮያሪብ, ይዳዕያ, ሳላይ, ዓሞቅ, ሒልቂያ, ይዳዕያ",
      "22": "ኤልያሺብ፣ ዮያዳዕ፣ ዮናታንና ያዱዐ ተብለው የሚጠሩት ሊቃነ ካህናት በኖሩበት ዘመን የሌዋውያንና የካህናት ቤተሰብ አለቆች ተለይተው የሚታወቁበት መዝገብ ተዘጋጅቶ ነበር፣ ይህም መዝገብ የተዘጋጀው ዳርዮስ የፋርስ ንጉሠ ነገሥት በሆነበት ዘመን ነበር፡፡",
      "23": "ይሁን እንጂ የሌዋውያን ቤተሰብ አለቆች በግልጽ መዝገብ የታወቁት የኤልያሺብ የልጅ ልጅ የሆነው ዮናታን በሕይወት እስከኖረበት ዘመን ብቻ ነበር፡፡",
      "24": "ሌዋውያኑ በሐሻብያ፣ በሼሬብያ፣ በዬሹዓ፣ በቢኑይና በቃድሚኤል መሪነት በሁለት ቡድኖች ተከፈሉ፡፡ ሁለቱም ቡድኖች የያህቬህ(הוהי) ሰው የሆነ ንጉሥ ዳዊት በሰጠው መመሪያ መሠረት እየተቀባበሉ የምስጋና መዝሙር በማቅረብ ያህቬህ(הוהי)ን ያመሰግኑ ነበር፡፡",
      "25": "በቤተ መቅደሱ ቅጽር በር አጠገብ የተሠሩትን የዕቃ ግምጃ ቤቶች የሚጠብቁ ዘበኞችም ማታንያ፣ ባቅቡቅያ፣ ዖባድያ፣ መሹላም፣ ባልኖንና ዓቁብ ተብለው የሚጠሩት ነበሩ፡፡",
      "26": "እነዚህም የኢዮጼዴቅ የልጅ ልጅ የሆነው የኢያሱ ልጅ ዮያቂም፤ አገረ ገዥው ነህምያና የሕግ ምሁር የሆነው ካህኑ ዕዝራ በነበሩበት ዘመን የተመደቡ አገልጋዮች ነበሩ፡፡",
      "27": "የኢየሩሳሌም ከተማ ቀጽር ግንብ የምረቃ በዓል በተከበረበት ዕለት ሌዋውያኑ ከየሚኖሩበት ስፍራ ተፈልገው መጡ፤ ስለዚህም እነርሱ በጸናጽል፣ በበገናና በመሰንቆ ዜማ የተቀናበረ የምስጋና መዝሙር በማቅረብ የምረቃውን በዓል ለማድመቅ ችለቃል፡፡",
      "28": "ይህንንም በዓል ለማክበር የሌዋውያኑ ቤተሰቦች መዘምራን ሁሉ ሰፍረው ከነበሩበት ከኢየሩሳሌም አካባቢና በነጦፋ ከሚገኙት ታናናሽ ከተሞች፤",
      "29": "ከቤትጊልጋል፣ ከጌባዕና ከዓዝማዌት ተሰብስበው መጡ፤",
      "30": "ካህናቱና ሌዋውያኑም ስለራወሳቸው፤ ስለ ሕዝቡ ስለ ቅጽር በሮቹ፤ ስለከተማይቱ የቅጽር ግንብ የማንጻጽን ስርዓት ፈጸሙ፡፡",
      "31": "እኔም ነህምያ የይሁዳን መሪዎች በቅጽሩ ግንብ ላይ ሰብስቤ መዘምራኑን በሁለት ታላላቅ ቡድኖች በመክፈል ያህቬህ(הוהי)ን እያመሰገኑ በመዘመር ተሰልፈው ከተማይቱን እንዲዞሩ አደረግሁ፡፡",
      "32": "የመጀመሪያው ቡድን በቅጽሩ ግንብ አናት ላይ በስተቀኝ በኩል ወደሚገኘው ወደ ጉድፍ መጣያው የቅጽር በር በኩል አለፈ፤ ሆሻዕያ ከመዘምራኑ በስተኋላ ሲያልፍ ሌሎቹ የይሁዳ መሪዎች ተከትለውት ነበር፡፡",
      "33-35": "ዐዛርያ፣ ዕዝራ፣ መሹላም፣ ይሁዳ፣ ብንያም፣ ሸማዕያና ኤርምያስ ተብለው የሚጠሩት ካህናትም በሰልፍ አለፉ፤ ቀጥሎም የሸማዕያ የልጅ ልጅ የሆነው የዮናታን ልጅ ዘካርያስ አለፈ፤ የእርሱ የቀድሞ አባቶች ከአሳፍ ጎሳ ወገን የሆኑትን ማታንያን፣ ሚካያንና ዛኩርን ይጨምራሉ፡፡",
      "36": "እርሱንም የራሱ ጎሳ አባላት የነበሩት ሸማዕያ፣ ዐዛርኤል፣ ሚለላይ፣ ጊለላይ፣ ማዓይ፣ ናትናቼል፣ ይሁዳና ሐናኒ የያህቼህ ሰው ዳዊት ይዘምርበት የተበረውን የሙዚቃ መሣሪያ ሁሉ ተሸክመው ተከተሉት፣ የዚህንም ቡድን �ሰልፍ የሚመራው ምሁሩ ካህን ዕዝራ ነበር፡፡",
      "37": "ወደ ውሃው ምንጭ በር እንደደረሱም ወደ ዳዊት ከተማ አቅንተው በቅጽሩ ላይ ያሉትን ደረጃዎች በመውጣትና የዳዊትን ቤተ መንግሥት በማለፍ ከከተማይቱ በስተምሥራቅ ወደሚገኘው ወደ ውሃ ቅጽር በር ተመለሱ፡፡",
      "38": "ሌላው የመዘምራን ቡድን ሰልፍ የቅጽሩን ግንብ ጫፍ በመከተል ወደ ግራ በኩል አለፈ፤ እኔም ከሕዝቡ እኩሌታ ጋር ይህንኑ የቡድን ሰልፍ እከተል ነበር፤ የእቶኑም ግንብ አልፈን ወደ ሰፊው ቅጽር ግንብ ደረስን፡፡",
      "39": "ከዚያም አልፈን የኤፍሬም ቅጽር በር፤ የዓሣ ቅጽር በር ተብለው ወደ ተሠየሙትና የሐናንኤል ግንብ የመቶዎቹ ግንብና የበጎች ቅጽር በር ተብለው ወደሚጠሩት ስፍራዎች መጣን፤ ሰልፋችንንም ያበቃነው ለቤተ መቅደሱ ቅርብ ወደሆነው ቅጽር በር ስንደርስ ነበር፡፡",
      "40": "በዚህም ዐይነት ሁኔታ የሁለቱም ቡድኖች ሰልፍ ያህቬህ(הוהי)ን በመዝሙር በማመስገን ወደ ቤተ መቅደሱ ክልል ደረሰ፤ አብረውኝም ከነበሩት መሪዎች ጋር በተጨማሪ፤",
      "41": "የእኔ ቡድን ሰልፍ ከዚህ የሚከተሉትን መለከት የሚነፉ ካህናትን የሚጨምር ነበር፤ እነርሱም ኤልያቂም፤ መጭሤያ፣ ሙንያሚን፣ ማካያ ኤልዮዔናይ፣ ዘካርያስና ሐናንያ ሲሆኑ፤",
      "42": "እነርሱንም ደግሞ መዕሤያ፣ ሸማዕያ፣ ኤልኤዜር ተከትለዋቸው ይጓዙ ነበር፤ እንደቆምንም መዘምራኑ በይዝራሕያ እየተመሩ ድምፃቸውን ከፍ በማድረግ ዘመሩ፡፡",
      "43": "በዚያም ዕለት ብዙ መሥዋዕት ቀረበ፤ ሕዝቡም ያህቬህ(הוהי) በደስታ ሰለሞላቸው ታላቅ ሐሴት አደረጉ፤ ሴቶችም፤ ልጆችም በዓሉን ለማክበር ሰለተባበሩ የእልልታቸው ድምፅ እስከ ሩቅ ድረስ ይሰማ ነበር፡፡",
      "44": "በዚያም ጊዜ ለቤተ መቅደስ መገልገያ የሚደረገውን አስተዋጽዖ እንዲሁም ከዐሥር አንዱን፤ በየዓመቱ በመጀመሪያ የሚደርሰውን ችህልና ፍራፍሬ በማከማቸት የዕቃ ቤት ከፍሎችን የሚጠብቁ ኀላፊዎች ተሾሙ፤ እነዚህም ሰዎች በልዩ ልዩ ከተሞች አቅራቢያ ከሚገኙ የእርሻ ቦታዎች ሕጉ በሚያዘው መሠረት ለካህናቱና ለሌዋውያኑ የተመደበውን አስተዋጽዖ የመሰብሰብ ኀላፊነት ነበራቸው፤ የይሁዳም ሕዝብ በሙሉ በካህናቱና በሌዋውያኑ እጅግ ደስ አላቸው፡፡",
      "45": "ምክንያቱም እነርሱ ያህቬህ(הוהי) ባዘዘው መሠረት መፈጸም የሚገባውን ደንብና የማንጻት ሥርዓት አከናውነዋል፤ የቤተ መቅደሱ መዘምራንና የቤተ መቅደሱ ዘብ ጠባቂዎችም ዳዊትና ልጁ ሰሎሞን በመደቡት ሥርዓት መሠረት የሚጠበቅባቸውን አገልግሎት ፈጸሙ፡፡",
      "46": "ከዘመናት በፊት ከነበሩት ከንጉሥ ዳዊትና የመዘምራን አለቃ ከነበረው አሳፍ ዘመን ጀምሮ ሲያያዝ በመጣው ሁኔታ የመዘምራኑ አለቆች በማኅሌታዊ ዜማ ለያህቬህ(הוהי) የምስጋና መዝሙር ማቅረብ የተለመደ ተግባራቸው ነበር፡፡",
      "47": "ዘሩባቤልና በነህምያ ዘመን መላው የእስራኤል ሕዝብ፤ የቤተ መቅደሱ መዘምራንና ዘብ ጠባቂዎቹ በየቀኑ የሚገለገሉትን ስጦታ ከማበርከት የተቆጠቡበት ጊዜ አልነበረም፤ ሕዝቡ የተቀደሰውን መባ ሁሉ ለሌዋውያኑ ያቀርቡ ነበር፤ ሌዋውያኑም ተፈላጊውን ደርሻቸውን ለካህናቱ ይሰጡ ነበር፡፡"
    },

    "Chapter 13": {
      "1": "በዚያ ቀን የሙሴ መጽሐፍ በሕዝቡ ፊት ተነበበ። በመጽሐፉም ውስጥ አሞናዊና ሞአብዊ ለመቶ ዘመናት በእግዚአብሔር ጉባኤ ውስጥ እንደማይገቡ ተገኘ።",
      "2": "ይህም የተደረገው እስራኤላውያን ከግብጽ በወጡ ጊዜ በእንግዶችነት እንዳያገኙዋቸው ምግብና ውኃ ስለማላቀረቡላቸው ነው። ነገር ግን በላም ብለዋቸው እንዲረግሙ ለበላዕም ገንዘብ ሰጡ።",
      "3": "ሕዝቡም ሕጉን በሰሙ ጊዜ ሁሉን የተቀላቀሉ ዘሮች ከእስራኤል ለይተዋቸው።",
      "4": "ይህ ከተፈጸመ በፊት የካህኑ ኤልያሺብ በእግዚአብሔር ቤተ መቅደስ አደባባይ ለቶብያ የተዘጋጀውን ታላቅ ክፍል ሰጠው።",
      "5": "እርሱም በዚያ ቀደም ሲል ለእህል፣ ለጣፋጭ ሽቱ፣ ለዕቃዎች፣ ለአስርዮሽ የወይን ጠጅና የወይል ዘይት፣ ለሌዋውያን እና ለመዘማሪያን እና ለአስጠባቂዎች የሚሆን የካህናት ክፍያ ይቀመጥ ነበር።",
      "6": "ይህ ሁሉ በተፈጸመበት ጊዜ እኔ በንጉሡ ዘንድ ነበርሁ። ለአንዳንድ ጊዜ በኋላ ግን ከንጉሡ ፈቃድ ለመጠየቅ ወጣሁ።",
      "7": "ወደ ኢየሩሳሌም በመጣሁ ጊዜ የኤልያሺብ በቶብያ የተፈጸመውን ክፉ ነገር አየሁ። እርሱም በእግዚአብሔር ቤተ መቅደስ አደባባይ ለእርሱ የተዘጋጀውን ክፍል ሰጥቶታል።",
      "8": "ይህም በጣም አስቀይሞኛል፤ ስለዚህ የቶብያን ዕቃዎች ሁሉ ከክፍሉ ወደ ውጭ ወረወርኳቸው።",
      "9": "ከዚያም ክፍሎቹን እንዲጠራቸው አዘዝሁ፤ የእግዚአብሔርንም ቤተ መቅደስ ዕቃዎች፣ የእህል መሥዋዕትና የጣፋጭ ሽቱ ወደ እርሱ መልሰዋል።",
      "10": "የሌዋውያንንም ክፍሎች አገኘሁ ስለተሰጡት አለመሆን እያንዳንዳቸው ወደ እርሻቸው ተመልሰዋል።",
      "11": "ስለዚህ መሪዎችን ጠላሁ። “የእግዚአብሔር ቤተ መቅደስ ለምን ተወው?” አልሁ። ከዚያም ሌዋውያንን እና መዘማሪያንን አንስቼ ወደ አገልግሎታቸው መልሼአቸው።",
      "12": "የይሁዳ ሕዝብ ሁሉ አስርዮሽ የወይን ጠጅ፣ የወይል ዘይትና እህል ወደ ግምጃ ቤቶች አመጡ።",
      "13": "የግምጃ ቤቶቹንም አስተዳደር ለካህኑ ሴሌምያ፣ ለጸሓፊው ሳዶቅ፣ ለሌዋዊው ፔዳያ እና ለማታንያ ልጅ ዘካርያ ልጅ ሃናን ሾምሁ። እነርሱ ለወንድሞቻቸው የታመኑ ሰዎች ነበሩና፤ መጠኑንም ለወንድሞቻቸው ይከፍላሉ።",
      "14": "አቤቱ አምላኬ ሆይ፤ ለዚህ ሥራ ያደረግሁህን አስብ፤ በአንተ ቤተ መቅደስና በአገልግሎቱ ላይ ያለዬን ጥንቃቄ አትጥፋ።",
      "15": "በዚያ ወራት በይሁዳ ወይን የሚጫኑ አየሁ፤ እህል፣ ወይን እና ሌሎች ነገሮችን የሚጫኑ አየሁ፤ በሰንበትም ቀን ወደ ኢየሩሳሌም ያስገቡ ነበር። እኔም በሸማች ቀን ምግብ የሚሸጡ አስጠነቀቅኋቸው።",
      "16": "የጢሮስ ሰዎች ዓሣና ሌሎች ነገሮችን ይጭኑ ነበር፤ በሰንበትም ቀን ለይሁዳ ልጆች በኢየሩሳሌም ይሸጡ ነበር።",
      "17": "ከዚያም የይሁዳ ነገሥታትን ገሰጽኋቸው። “ይህ ክፉ ነገር ምንድን ነው? ሰንበትን የምትረክሱት!”",
      "18": "አባቶቻችሁ ይህን አድርገው አልተውምን? እግዚአብሔርም በዚህ ክፉ ሥራ ምክንያት ሁሉን ክፉ ነገር በዚህ ሕዝብ ላይ አመጣ። እናንተስ የእግዚአብሔርን ቁጣ በሰንበት ማረክሳችሁ ትጨምራላችሁ።",
      "19": "ስለዚህ ከሰንበት ቀን በፊት የኢየሩሳሌም ደጃፎች እንዲዘጉ አዘዝሁ፤ ከሰንበትም ቀን አንስቶ እስኪዘጉ ድረስ አዘዝሁ። አገልጋዮቼንም በደጃፎቹ ላይ አስቀመጥሁ፤ ምንም ጭነት በሰንበት ቀን እንዳይገባ አዘዝሁ።",
      "20": "ነጋዴዎችና ሻጮች ለአንድ ወይም ለሁለት ጊዜ የሰንበት ቀን ከኢየሩሳሌም ውጭ አሳልፈዋል።",
      "21": "ከዚያም አስጠነቀቅኋቸው። “ከአሁን ጀምሮ በሰንበት ቀን ብትተኛችሁ እጄን በእናንተ ላይ እጭለዋለሁ።” ከዚያ ጊዜ ጀምሮ በሰንበት ቀን አልመጡም።",
      "22": "ሌዋውያንንም እንዲቀድሱ አዘዝሁ፤ ወደ ኢየሩሳሌም ደጃፎችም ይግቡና ሰንበትን ቀን ያክሱ ዘንድ አዘዝሁ። ይህን ሁሉ ለማድረጌ አቤቱ አምላኬ ሆይ፤ ስለ ጸጋህ አስብልኝ።",
      "23": "በዚያ ወራትም አሁን ያሉት አይሁድ የአሦዶች፣ የአሞናውያንና የሞአብውያን ሴቶችን እንደያዙ አየሁ።",
      "24": "ልጆቻቸው ከእነዚህ ሴቶች የተወለዱ አሦድኛ ቋንቋ ይናገራሉ፤ የይሁዳንም ቋንቋ አያውቁም።",
      "25": "ከዚያም ገሰጽኋቸው፤ ረገምሁአቸውም፤ አንዳንዶቻቸውንም ደበደብሁ፤ ጠጉራቸውንም ነጨሁ። በእግዚአብሔርም ስም አማልኋቸው። “የባዕዶችን ልጆች አትያዙ፤ ለልጆቻችሁም ከእነርሱ ሴቶች አትያዙ።”",
      "26": "ሰሎሞን ንጉሥ በእነዚህ ነገሮች ኃጢአት የወደቀው አልነበረምን? በአሕዛብ ውስጥ እርሱ ያለ ንጉሥ አልነበረም፤ እግዚአብሔርም ወደደው፤ እግዚአብሔርም በእስራኤል ላይ ንጉሥ አድርጎት ነበር። ነገር ግን የባዕዶች ሴቶች ኃጢአት አስከትለዋል።",
      "27": "እንግዲህ እናንተ ይህን ሁሉ ከፊደል ኃጢአት ለመሥራት የባዕዶችን ሴቶች እንድትይዙ ትገባላችሁን?",
      "28": "ከካህናት አለቆች አንዱ የኤልያሺብ ልጅ ዮያዳ የሆሮንያም ልጅ ሰንባላጥን ልጅ ያገባ ነበር።",
      "29": "ከዚህ ምክንያት ከእኔ ርቄ አወጣሁት።",
      "30": "አምላኬ ሆይ፤ ከክህነት ቃል ኪዳን ለማክበር ያልተጠነቀቁትን አስብ።",
      "31": "እንዲሁም እግዚአብሔር ቤተ መቅደስ ለማገልገል እና ለበዓላት እና ለሰንበት እንዲቀደስ አደረግሁ። ለካህናትና ለሌዋውያንም አገልግሎት አዘጋጀሁ።"
    }
  }
}
