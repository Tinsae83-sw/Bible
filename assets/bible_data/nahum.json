{
  "nahum": {
    "Chapter 1": {
      "1": "ስለ ነነዌ ጥፋት ኤልቆሻዊው ናሆም የተናገረው ቃልና ያየው ራእይ ይህ ነው፡፡ በነነዌ ላይ የተገለጠ የያህቬህ(הוהי) ቁጣ",
      "2": "ያህቬህ(הוהי) ተቀናቃኞቹን አይታገሥም ጠላቶቹንና የሚቃወሙትን ሁሉ ይቀጣል፤ በቁጣውም መዓቱን ያወርድባቸዋል፡፡",
      "3": "ይሁን እንጂ ምንም እንኳ ኀይሉ ታላቅ ቢሆን፤ ያህቬህ(הוהי) ለቁጣ የሚቸኩል አይደለም፤ ሆኖም በደለኛውን ሳይቀጣው አይቀርም፡፡ ያህቬህ(הוהי) በዐውሎ ነፋስና በሞገድ መካከል እንኳ መንገድ አለው፤ ደመናም ያህቬህ(הוהי) በሚራመድበት ጊዜ የሚነሣ ትቢያ ነው፡፡",
      "4": "በያህቬህ(הוהי) ትእዛዝ ባሕርና ወንዞች ሁሉ ይደርቃሉ፤ በባሳንና በቀርሜሎስ የሚገኙ ዕጽዋት ሁሉ ይጠወልጋሉ፤ የሊባኖስ አበቦች ይረግፋሉ፡፡",
      "5": "በያህቬህ(הוהי) ፊት ተራራዎች ይንቀጠቀጣሉ፤ ኮረብታዎችም አንደ ሰም ይቀልጣሉ፤ ያህቬህ(הוהי) በሚገለጥበት ጊዜ ምድር ትናወጣለች፤ ዓለምና ወስጥዋ የሚኖሩ ሁሉ ይንቀጠቀጣሉ፡፡",
      "6": "እርሱ በተቆጣ ጊዜ በፊቱ መቆም የሚችል ማን ነው? ቁጣውስ እንደ እሳት በነደደ ጊዜ በፊቱ ሊገኝ የሚችል ማን ነው? እንደ እሳት የሚያቃጥል ቁጣው በሚወርድበት ጊዜ አለቶቹ ተሰነጣጥቀው ይበታተናሉ፡፡",
      "7": "ያህቬህ(הוהי) ቸር ነው፤ በመከራ ጊዜም ለሕዝቡ ጠንካራ መሸሸጊያ ነው፤ በእርሱ የሚተማመኑተን ሁሉ ይከባከባል፤",
      "8": "ጠላቶቹን በጎርፍ አጥለቅልቆ ያጠፋቸዋል፤ ተቃዋሚዎቹን ወደ ድቅድቅ ጨለማ ያሳድዳቸዋል፤",
      "9": "በያህቬህ(הוהי) ላይ ብታሤሩ፤ እርሱ እናንተን እስከ መጨረሻው ይደመስዳችኋል፤ ዳግመኛም በእርሱ ላይ መነሣሣት ከቶ አትችሉም፡፡",
      "10": "እርስ በርሱ የተያያዘ እሾኽና ድርቆሽ በእሳት ተቃጥሎ እንደሚጠፋ፤ እናንተም እንዲሁ በመጠጥ እየሰከራችሁ ትጠፋላችሁ፡፡",
      "11": "ነነዌ ሆይ! በያህቬህ(הוהי) ላይ ሤራ የሚያሤርና ክፉ ምክር የሚመክር ሰው ከመካከልሽ ተነሥቶአል፡፡",
      "12": "ያህቬህ(הוהי) ለሕዝቡ ለእስራኤል አንዲህ ይላል፤ “ምንም እንኳ አሦራውያን ኀይለኞችና ቁጥራቸው የበዛ ቢሆንም፤ ተደምስሰው እንዳልነበሩ ይሆናሉ፡፡ ሕዝቤ ሆይ! ምንም እንኳ ከዚህ በፊት መከራ ያጸናሁባችሁ ቢሆንም፤ ከእንግዲህ ወዲህ ይህን አላደርግባችሁም፡፡",
      "13": "አሦራውያን በእናንተ ላይ የጫኑትን የጭቆና አገዛዝ አስወግዳለሁ፤ እናንተን ያሰሩበትንም እግር ብረት እሰብራለሁ፡፡”",
      "14": "ያህቬህ(הוהי) ስለ እናንተ ስለ አሦራውያን የሰጠው ፍርድ እንዲህ የሚል ነው፤ “ከእንግዲህ ወዲህ ስማችሁን የሚያስጠራ ተተኪ ዘር አይኖራችሁም፤ በአማልክታችሁ ቤተ መቅደስ የሚገኙትን የተቀረጹ ምስሎችንና ቀልጠው የተሠሩ ጣዖቶችን አጠፋለሁ፤ እናንተም እጅግ ክፉዎች ስለሆናችሁ የመቃብር ጉድጓድ እምስላችኋለሁ፡፡”",
      "15": "እነሆ መልካም ዜናን የሚያበስር፤ ሰላምንም የሚያውጅ መልእክተኛ በተራራዎች ላይ እየመጣ ነው፡፡ የይሁዳ ሕዝብ ሆይ! ክፉዎች ጠላቶችህ ፈጽሞ ስለ ተደመሰሱ ከእንግዲህ ወዲህ አገርህን ከቶ አይወሩትም፤ ስለዚህ ዓመት በዓሎችህን በደስታ አክብር፤ ስእለትህንም ለያህቬህ(הוהי) ስጥ፡፡"
    },

    "Chapter 2": {
      "1": "ነነዌ ሆይ! ቀጥቅጦ የሚገዛ ጠላት መጥቶብሻል፤ ስለዚህ ምሽጎችሽን አጠናክሪ፤ አውራ መንገዱን ሁሉ ጠባቂ፤ ወገብሽን ታጠቂ፤ ኀይልሽን ሁሉ አጠናክረሽ ለጦርነት ተዘጋጂ፤",
      "2": "ምንም እንኳ ጠላቶች ቢዘርፉአቸው፤ የወይን ተክላቸውንም ሁሉ ቢያጠፉባቸው፤ ያህቬህ(הוהי) የእስራኤልን ክብር እንደ ቀድሞው ይመልስላቸዋል፡፡",
      "3": "የጠላት ወታደሮች ቀያይ ጋሻዎች አንግበዋል፤ ቀያይ ልብስም ለብሰዋል፤ ሠረገላዎቻቸው እንደ እሳት ነበልባል ይንቦገቦጋሉ፤ ፈረሶቻቸውም ያኮበኩባሉ፤ ጦራቸውንም ይሰብቃሉ፤ በዚህ ዐይነት ለጦርነት ይዘጋጃሉ፡፡",
      "4": "ሠረገላዎቹ በየመንገዱ በከፍተኛ ፍጥነት ይሮጣሉ፤ ወዲያና ወዲህ እየበረሩም የከተማይቱን አደባባዮች ይዞራሉ፤ የሚንቦገቦግ ችቦም ይመስላሉ፤ እንደ መብረቅም ይወረውራሉ፡፡",
      "5": "የጦር ሹማምንት ሁሉ ተጠርተው ይሰበሰባሉ፤ ነገር ግን ተሰልፈው ሲሄዱ ይደናቀፋሉ፡፡ የጠላት ወታደሮች እየሮጡ ወደ ከተማይቱ ቅጽር ይወጣሉ፤ የሚወረወርባቸውንም ፍላጻ በጋሻቸው ይከላከላሉ፡፡",
      "6": "በወንዙ በኩል ያሉት የከተማይቱ ቅጽር በሮች ወለል ብለው ተከፈቱ፤ ቤተ መንግሥቱም በሽብር ተሞላ፡፡",
      "7": "ንግሥቲቱ ተማርካ ተወሰደች፤ ሴቶች አገልጋዮችዋ እንደ ርግብ የሐዘን ድምፅ ያሰማሉ፤ ደረታቸውንም እየመቱ ያለቅሳሉ፡፡",
      "8": "ኩሬ በተነደለ ጊዜ ውሃው ጭልጥ ብሎ በመውጣት እንደሚያልቅ፤ የነነዌም ሕዝብ ከከተማይቱ ጥርግርግ ብለው ይወጣሉ፤ “ቁሙ! ቁሙ! እያሉ ቢጠሩአቸው እንኳ ማንም ወደ ኋላው አይመለስም፡፡",
      "9": "የከተማይቱ ሀብት ስፍር ቁጥር የለውም፤ ስለዚህ ሄዳችሁ ብሩንና ወርቁን ዘርፋችሁ ውሰዱ፡፡",
      "10": "ነነዌ ተደመሰሰች፤ ፈራርሳም ምድረ በዳ ሆነች፤ የሰው ሁሉ ልብ በፍርሃት ቀለጠ፤ ጉልበትም ሁሉ ተብረከረከ፤ የሰው ሁሉ ወገብ በአስጨናቂ ሕመም ታወከ፤ ፊቱም ሁሉ ገረጣ፡፡",
      "11": "አንበሶች የሚሠማሩበትን፤ የአንበሶች ደቦሎች የሚኖሩበትን፤ ወንድና ሴት አንበሶች ከግልገሎቻቸው ጋር ያለ ስጋት የሚዝናኑበትን ደን ትመስል የነበረችው፤ ያች ከተማ አሁን የት አለች?",
      "12": "አንበሳ አውሬ አድኖ፤ ለግለገሎቹን አብራው ለምትኖር እንስት አንበሳ የሚበቃቸውን ያህል ይሰጣቸዋል፤ ዋሻቸውንም በአደን ሥጋ ይሞላል፡፡",
      "13": "የሠራዊት ጌታ ያህቬህ(הוהי) እንዲህ ይላል፤ “እነሆ እኔ በጠላትነት ተነሥቼብሻለሁ፤ ሠረገላዎችሽንም ሁሉ በእሳት አቃጥላለሁ፤ እንደ አንበሳ አስፈሪዎች የሆኑትን ወታደሮችሽን በሰይፍ አጠፋለሁ፤ ከሌሎች ነጥቀሽ የሰበሰብሽውን ሁሉ አጠፋብሻለሁ፤ ከእንግዲህ ወዲህ ስለ አንቺ የሚናገሩ የመልእክተኞችሽ ድምፅ ከቶ አይሰማም፡፡”"
    },
    "Chapter 3": {
      "1": "የብዙዎችን ነፍስ ላጠፋች በሐሰት ለተሞላች፤ በዘረፋና በቅሚያ ሀብት ለበለጸገች፤ ለነነዌ ከተማ ወዮላት!",
      "2": "የአለንጋና የመንኮራኩር ድምፅ፤ የፈረስ ግልቢያና የሠረገላ መንኳኳት ይሰማል፡፡",
      "3": "ፈረሰኛ ይጋልባል፤ ሰይፍ ይንቦገቦጋል፤ ጦርም ይብለጨለጫል፤ ስፍር ቁጥር የሌላቸው ሰዎ ስለተገደሉ፤ ሬሳ በሬሳ ላይ ተከምሮ ይታያል፤ ከሬሳውም ብዛት የተነሣ በዚያ የሚያልፍ ሰው ሁሉ ይደናቀፋል፡፡",
      "4": "ይህ ሁሉ የሆነው በአመንዝራይቷ በነነዌ የዝሙት ሥራ ነው፤ እርስዋ በቁንጅናዋና በመራኪ ውበትዋ መንግሥታትን ሁሉ አጥምዳ የእርስዋ ተገዥዎች እንዲሆኑላ አድርጋለች፡፡",
      "5": "የሠራዊት ጌታ ያህቬህ(הוהי) እንዲህ ይላል፤ “ነነዌ ሆይ! እነሆ በጠላትነት ተነስቼብሻለሁ፤ ልብስሽን ከላይሽ ላይ እገፋለሁ፤ ዕርቃነ ሥጋሽ ለአሕዛብ፤ ነውርሽም ለመንግሥታት፤ እንዲጋለጥ አደርጋለሁ፡፡",
      "6": "የቆሻሻ መጣያ አደርግሻለሁ፤ በንቀት እመለክትሻለሁ፤ ሰው ሁሉ እንዲጸየፍሽ አደርጋለሁ፡፡",
      "7": "የሚያይሽ ሁሉ በመሠቀቅ ከአንቺ ገለል ብሎ ‹እነሆ ነነዌ ፈራርሳ ውድማ ሆናለች፤ የሚያዝንላት ከወዴት ይመጣል? የሚያጽናናትስ ከወዴት ይገኛል? ይላል፡፡”",
      "8": "ነነዌ ሆይ! ለመሆኑ አንቺ የግብጽ ዋና ከተማ ከሆነች ትበልጫለሽን? እርስዋም እንኳ በአባይ ወንዝ የተከበበች ስለሆነች ቅጽርዋም ምሽግዋም ውሃ ነው፡፡",
      "9": "ኢትዮጵያና ግብጽ ደጀኖችዋ ስለሆኑ ለኀይልዋ ወሰን አልነበረውም፤ ፉጥና ሊቢያ የጦር ጓደኞችዋ ነበሩ፤",
      "10": "ይህም ሁሉ ሆኖ የቴብስ ከተማ በጠላት ተወርራ ሕዝቦችዋ ተሰደዋል፤ ሕፃናቶቻቸውም በድንጋይ ተፈጥፍጠው በየመንገዱ ወድቀዋል፤ ታላላቅ መሪዎቻቸውንም በዕጣ ተከፋፍለው በሰንሰለት እያሰሩ ወስደዋቸዋል፡፡",
      "11": "ነነዌ ሆይ! አንቺም ሰክሮ እንደሚንገዳገድ ሰው የመትሆኚበትና ከጠላቶችስ ፊት ሸሽተሽ መጠጊያ የምትፈልጊበት ጊዜ ይመጣል፡፡",
      "12": "ምሽግሽ ሁሉ ቀድሞ የደረሰ ፍሬ እንደተሸከመ የበለስ ዛፍ ይሆናል፤ እርሱ ተነቅንቆ በተራገፈ ጊዜ በበላተኛ አፍ ውስጥ ይወድቃል፤",
      "13": "ወታደሮችሽ ሁሉ እንደ ሴት ፈሪዎች ሆነዋለወ፤ የጠረፍሽ በሮች ለጠላቶችሽ ክፍት ሆነዋል፤ መዝጊያዎቹንም እሳት በልቶአቸዋል፡፡",
      "14": "ጠላቶችሽ ከብበው በሚያስጨንቁሽ ጊዜ ይትጠጪውን ውሃ ቀድተሸ አዘጋጂ፤ ምሽጎችሽን አጠናክሪ፤ ጭቃ ረግጠሸ የሸክላ መሥሪያ አዘጋጂ፤ ጡብም ሥሪ፡፡",
      "15": "የቱንም ያህል ብትጠነቀቂ በእሳት መቃጠልሽና በሰይፍ መመተርሽ አይቀርም፤ በአንበጣ እንደተበላ ሰብል ትጠፊያለሽ፤ እነሆ ሠራዊትሽ እንደ አንበጣና እንደ ኪብኩባ የበዛ ሆኖአል፤",
      "16": "የነጋዴዎችሽ ብዛት ከሰማይ ከዋክብት የሚበልጥ ሆኖአል፤ ነገር ግን አንበጣ ክንፉን ዘርግቶ እንደሚበር፤ ይህ ሁሉ ከአንቺ የምጠፋበት ጊዜ ይመጣል፡፡",
      "17": "የልዑላን መሳፍንቶችሽና የጦር አዛዦችሽ ብዛት በብርድ ቀን በአጥር ቅጽር ላይ ተሰግስጎ የሙርመሰመስ የአንበጣ መንጋ ይመስላል፤ እነርሱ ፀሐይ በሚወጣበት ጊዜ በርረው ይጠፋሉ፤ የት እንደሚደርሱም የሚያውቅ የለም፡፡",
      "18": "የአሦር ንጉሥ ሆይ! ሹማምንቶችህ አልቀው ለዘላለም በሞት አንቀላፍተዋል፤ ሕዝብህ በየተራራው ተበትኗል፤ የሚሰበሰበውም አያገኝም፤",
      "19": "ለስብራትህ መጠገኛ፤ ለቁስልህም ፈውስ አልተገኘለትምም የአንተን የጥፋ አዜና የሚሰሙ ሁሉ ደስ ብሎአቸው ያጨበጭባሉ፤ ለመሆኑ ከአንተ ክፋትና ጭካኔ ያመለጠ ማን ያለ ይመስለኛል?"
    }
  }
}
