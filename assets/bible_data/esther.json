{
  "esther": {
    "Chapter 1": {
      "1": "ንጉሥ አርጤንስስ መኖሪያውን የፋርስ መናገሻ ከተማ በሆነችው በሱሳ ያደረገው ንጉሥ አርጤንስስ ከህንድ እስከ ኢትዮጵያ ድረስ አንድ መቶ ሀያ ሰባት አገሮችን ይገዛ ነበር፡፡",
      "2": "እርሱም በነገሠ በሦስተኛው ዓመት ባለማሎች ለሆኑት ባለስልጣኖችና አስተዳዳሪዎች ሁሉ ታላቅ ግብዣ አደረገ በግብዣውም ላይ የፋርስና የሜዶን ጦር አዛዦዎች አገረገዥዎችና የክፍላተ ሀገር አስተዳዳሪዎች ተገኝተው ነበር፡፡",
      "3": "ብዛትና ግርማ የተሞላበት የቤተመንግሥቱን ሀብት ሁሉ ስድስት ወር ሙሉ በይፋ እዲታይ አደረገ፡፡",
      "4": "ከዚህም በኃላ ንጉሥ አርጤንስስ የመናገሻ ከተማ በሆነችው በሱሳ ለሚኖሩ ሁሉ ለሀብታሞችም፤ ለድሆችም፤ እንደገና ሌላ ግብዣ አደረገ በቤተ መንግሥቱ የአትርክት ቦታ ውስጥ የተደረገውም ያ ግብዣ አንድ ሳምንት ሙሉ ቆየ፡፡",
      "5": "በዚያም የነበረው አደባባይ ከነጭ ጥጥ በፍታ የተሠሩ ሰማያዊ ቀለም ባላቸው መጋረጃዎች የተጌጠ ነበር፤ መጋረጃዎቹም ከሐምራዊ በፍታ በተሠሩና የብር ቀለበት በተበጀላቸው ገመዶች በዕብነ በረድ ምሰሶዎች ላይ ተንጠልጥለው ነበር፤ ከወርቅና ከብር የተሠሩ ድንጋይ አልጋዎችም ነጭና ቀይ፤ ቢጫና ሰማያዊ ቀለማትን በሚፈነጥቁ የዕብነ በረድ ወለል ላይ ተድርድረው ነበር፡፡",
      "6": "አንዱ ከሌላው በማይመሳሰል በልዩ ልዩ የወርቅ ዋንጫ መጠጥ ይታደል ነበር፤ ንጉሡም የቤተመንግሥቱ የወይን ጠጅ በልግስና እዲሰጥ አደረገ፤",
      "7": "ለመጠጡም ብዛት ገደብ አልነበረውም፤ ንጉሡም ማንኛውም ሰው የሚፈልገውን ያህል መጠጣት ይችል ዘንድ ለቤተ መንግሥቱ አገልጋዮች ትዕዛዝ ሰጥቶ ነበር፡፡",
      "8": "ይህ በዚህ እንዳለ ንግሥት አስጢን ደግሞ በበኩልዋ ቤተመንግሥቱ ውስጥ ለሴት ወይዛዝርት ግብዣ አድርጋ ነበር፡፡",
      "9": "ግብዣው በተጀመረ በሰባተኛው ቀን ንጉሥ አርጤንስስ በወይን ጠጅ ረክቶ ደስ ባለው ግዜ መሁማን፣ ቢዝታ፣ ሐርቦና፣ ቢግታ፣ አባግታ፣ ዜታርና ካርካስ ተብለው የሚጠሩትን ጃንደረቦች የሆኑትን ሰባቱን የእልፍኝ አገልጋዮቹን ወደ እርሱ ጠርቶ፥",
      "10": "“ንግሥት አስጢን ልብሰ መንግሥትዋን ለብሳና ዘውድ ጭና ወደዚህ እድትመጣ አድርጉ” አላቸው፤ ንጉሡ ይህንን ያደረገበት ምክንያት ንግሥት አስጢን እጅግ የተዋበች ስለነበረች ባለማሎች ለሆኑት ባለስልጣኖችና ለእንግዶቹ ሁሉ እንድትታይ ፈልጎ ነበር፡፡",
      "11": "ነገር ግን ይህንን የንጉሡን ትዕዛዝ ለንግሥት አስጢን በነገሯት ጊዜ ወደ ንጉሡ ፊት ለመቅረብ እምቢ አለች፤ ይህም ሁኔታ ንጉሡን እጅግ አስቆጣው፡፡",
      "12": "ህግና ሥርዓትን በሚመለከት ጉዳይ ብልህ አማካሪዎች መጠየቅ በንጉሡ ዘንድ የተለመደ ነገር ስለ ነበር በዚህም ጊዜ ምን ማድረግ እንደሚገባው ይመክሩት ዘንድ አማካሪዎች አስጠራ ዘወትር የሚያማክሩትም ካሪሽና፣ ሼታር፣ አድማታ፣ ታርሺሽ፣ ሜሬስ፣ ማርሰናና መሙካን ተብለው የሚጠሩ በመንግሥቱ አመራር ውስጥ ከፍተኛ ስልጣን ያላቸው ሰባቱ የፋርስና የሜዶን ሹማምንት ነበሩ፡፡",
      "13": "ንጉሡም እነዚህን አማካሪዎች “እኔ ንጉሥ አርጤንስስ ንግሥት አስጢንን ያመጡ ዘንድ በማዘዝ አገልጋዮቼን ብልክባት እርስዋ እምቢ ብላ ቀርታለች፤ ታዲያ በእርስዋ ላይ መወሰድ ስለሚገባው አርምጃ ህጉ ምን ይላል?” ሲል ጠየቃቸው፡፡",
      "14": "ከዚህ በኃላ ከአማካሪወቹ አንዱ የሆነውን መሙካን እንዲህ ሲል የውሳኔ ሃሳብ አቀረበ፤ “በመሠረቱ ንግሥት አስጢን ያዋረደችው ንጉሡን ብቻ ሳይሆን ባለማሎችን የሆኑትን ባለስልጣኖችና እንዲያውም በንጉሠ ነገሥቱ መንግሥት ግዛት ውስጥ ያሉትን ወንዶች ሁሉ ጭምር ነው፡፡",
      "15": "ምክንያቱም ከእንግዲህ ወዲህ በንጉሠ ነገሥቱ ግዛት ውስጥ የምትኖር ማንም ሴት ንግሥት አስጢን ያደረገችውን ሁሉ ስትሰማ ባልዋን በንቀት ዓይን መመልከት ትጀምራለች፤ እነርሱም በበኩላቸው ‹ንጉሥ አርጤንስስ ንግሥት አስጢንን ወደ እርሱ አንድትመጣ ቢያስጠራት እምቢ ብላው ቀርታ የለም እንዴ!› ይላሉ",
      "16": "የፋርስና የሜዶን መንግሥት ባለስልጣኖች ሚስቶች ይህን ንግስቲቱ የፈጸመችውን አሳፋሪ ድርጊት በሚሰሙት ጊዜ ዛሬውኑ ፀሐይ ሳትጠልቅ በባሎቻቸው ላይ መዘባበን ይጀምራሉ፤ በየሀገሩ የሚገኙ ሚስቶችም ባሎቻቸውን ማክበርን ይተዋሉ፤ ባሎችም ከሚስቶቻቸው ጋር መጣላት ሊኖርባቸው ነው፡፡",
      "17": "ንጉሥ ሆይ! እንግዲህ መልካም ፈቃድህ ቢሆን ንግሥት አስጢን ከእንግዲህ ወዲህ ወደ አንተ ፊት መቅረብ ከቶ እንዳይፈቀድላት የሚገልጥ ውሳኔህን በዐዋጅ አስተላልፍ፤ ይህም ውሳኔ ከቶ የማይለወጥ ሆኖ ለዘላለም ይጸና ዘንድ በፋርስና በሜዶን ሕግ ውስጥ እንዲመዘገብ ትእዛዝ አስተላልፍ፤ የአስጢንንም የንግሥትነት ማዕርግ ከእርሳ ለተሻለች ለሌላ ሴት ስጥ፡፡",
      "18": "አንተ የምታስተላልፈውም ዐዋጅ እጅግ ትልቅ በሆነው በዚህ በንጉሠ ነገሥት መንግሥትህ ግዛት ሁሉ በይፋ በሚነገርበት ጊዜ እያንዳንዷ ሴት ባለጸጋም ይሁን ወይም ድሃ ባልዋን በአክብሮት ትመለከታለች፡",
      "19": "ንጉሡና ባለማሎቹ የሆኑ ባለስልጣኖች ሁሉ ይህን አሳብ በደስታ ተቀበሉት ንጉሡም መሙካን ያቀረበውን ወድያውኑ በሥራ ለይ አዋለ።",
      "20": "ስለዚህም ንጉሥ “እያንዳንዱ ባል የቤቱ አውራ ሆኖ በአዛዥነት የመናገር መብቱ የተጠበቀ ይሁን” የሚል ትእዛዝ በየቋንቋው በየአጻጻፍ ሥርዓቱ ተዘጋጅቶ ወደ የእያንዳንዱ አገር እንዲተላለፍ አደረገ፡፡"
    },
    "Chapter 2": {
      "1": "ከተዘገየ በኋላ የንጉሡ ቁጣ እርዳታ ካገኘ በኋላ፣ ንግስት አስቴር የፈጸማችውን እና ስለዋ የተላለፈውን ደንግግ አስታውሶ ያሳስበው ጀመር።",
      "2": "የንጉሡ የቅርብ አማካሪዎች እንዲህ ሀሳብ አቀረቡለት፡- 'ለንጉሥ የሚስማሙ ቆንጆ ወጣት ደናግል ሴቶች ይፈለጉ።",
      "3": "በመንግሥትህ ግዛት ያሉ ሁሉም አገሮች ባለስልጣናትን አማካሪዎች አድርገው ሁሉም ቆንጆ ደናግል ሴቶችን ወደ ሱሳ የተመረጡትን ሴቶች ክልል ወደ ንጉሡ እንዲያመጡ፣ እና የሴቶች አስተዳዳሪው ሄጋይ በሆነበት ቦታ እንዲጠበቁ እና የውበት ሕክምና እንዲሰጣቸው ይደረግ።",
      "4": "ከዚያም ንጉሡ የሚወደደው ሴት ከአስቴር ቦታ ንግሥት ትሆናለች።' ንጉሡ ይህን ሀሳብ ወደደ እና እንዲሰራ አዘዘ።",
      "5": "በሱሳ ከተማ ውስጥ መርዶክዮስ የሚባል የቤንያሚን ነገድ የሆነ አይሁዳዊ ሰው ነበር፣ የቂስ ልጅ እና የሺሜይ ልጅ።",
      "6": "እሱ (ወይም ተመሳሳይ ስም ያለው አያቱ) ከንጉሥ ኔቡከደነጾር ከኢየሩሳሌም ከንጉሥ ዮዋኪን እና ከሌሎች እስረኞች ጋር ወስዶ ነበር።",
      "7": "እሱ የአጎቱ ልጅ ሀዳሳ (አስቴር) ን አዳገተ፣ እርሷም ቆንጆ እና ውብ ሴት ነበረች። ወላጆቿ ከሞቱ በኋላ፣ መርዶክዮስ እንደ ልጁ አድርጎ ወሰዳት።",
      "8": "የንጉሡ ትእዛዝ ከተላለፈ በኋላ፣ ብዙ ወጣት ሴቶች ወደ ሱሳ ተሰባስበው እና በሄጋይ ተቀጥረው ነበር። አስቴር ከእነሱ መካከል ወደ ዋና ክፍል ተወሰደች።",
      "9": "አስቴር ሄጋይን ወደደች እና ሞገስ አገኘች። እሷን በፍጥነት ለማሻሻል አስቸኳይ ምግብ ሰጣት፣ ልዩ ማጠቢያ እቃዎችን ሰጣት፣ ከቤተ መንግሥት የሚገኙ ሰባት አገልጋዮች ሰጣት፣ እና በጣም ጥሩውን ክፍል በሴቶች ቤት ሰጣት።",
      "10": "አስቴር እንደ አይሁዳዊት ስሟን እና ዝርያዋን እንዳትገልጽ መርዶክዮስ አስጠንቅቋት ነበር።",
      "11": "መርዶክዮስ በየቀኑ በሴቶች ክፍል ፊት ለፊት ይመላለስ እና አስቴር ምን እንደሆነች እና ምን እንደሚያድርግባት ለማወቅ ይጣራ ነበር።",
      "12": "እያንዳንዳቸው የሚያገ serviced የውበት ሕክምና ዘመን አንድ ዓመት ነበር፡ ስድስት ወር በማር ዘይት እና ስድስት ወር በባልሳም እና በሌሎች ማጠቢያ እቃዎች። ከዚያ በኋላ ሴቷ ወደ ንጉሡ ይቀርባለች።",
      "13": "ሴቷ ከቤተ መንግሥት ወደ ንጉሡ ስትሄድ የምትፈልገውን ማንኛውንም ነገር መውሰድ ትችላለች።",
      "14": "በማታ ወደ ንጉሡ ይሄዳለች፣ እና በጠዋት ወደ ሁለተኛው የሴቶች ክፍል ትመለሳለች፣ በሻሸጋዝ ተቀጥራ እስከሚታዘዝ ድረስ። ንጉሡ ደስ ቢሎት በስሟ ባልጠራት እና እንደገና ባልጠየቃት ከሆነ እሷ ወደ እሱ አትመለስም።",
      "15": "የመርዶክዮስ አጎት ልጅ አስቴር ወደ ንጉሡ ልትገባ በተጠረጠረችበት ጊዜ፣ ከሄጋይ ያስተላለፈላትን ነገር እንጂ ሌላ አልፈለገችም። አስቴር በሚያዩአት ሁሉ ዘንድ ሞገስ አገኘች።",
      "16": "አስቴር ወደ ንጉሡ አርጥዋክስተር ቤት በንጉሡ ሰባተኛው ዓመት፣ በቴቤት ወር (አሥረኛው ወር) ውስጥ ተወሰደች።",
      "17": "ንጉሡ አስቴርን ከሁሉም ሌሎች ሴቶች ይበልጥ ወደዳት፤ እሷም ከሁሉም ሌሎች ይበልጥ ሞገስ እና ውዴታ አገኘች። ንጉሡ የንግስት አርሴትን ዘውድ በራስዋ ላይ ጫነላት እና በአስቴር ቦታ አነገሳት።",
      "18": "ንጉሡ ለአስቴር ታላቅ ግብዣ አዘጋጅቶ ለሁሉም ሹማምንቶቹ እና ሹማምንቶቹ ግብዣ አዘጋጅቷል። በአገሮች ሁሉ ላይ ደስታ አዋጅቷል እና ልግስና ያለው ስጦታ ሰጥቷል።",
      "19": "ሴቶቹ ሁለተኛ ጊዜ በተሰበሰቡ ጊዜ፣ መርዶክዮስ በንጉሡ ደጅ ተቀመጠ።",
      "20": "አስቴር እንደ አይሁዳዊት ስሟን እና ዝርያዋን አልገለጸችም፣ መርዶክዮስ እንዳስጠነቀቃት። አስቴር የመርዶክዮስን ትእዛዝ እንደ ልጅነቷ ጊዜ ትጠብቅ ነበር።",
      "21": "መርዶክዮስ በንጉሡ ደጅ ተቀምጦ እያለ፣ የንጉሡን ደጅ የሚጠብቁት ሁለት ጃንደረቦች፣ ቢገታን እና ቴሬሽ፣ ተቆጡ እና ንጉሡን ለመግደል ተነሡ።",
      "22": "መርዶክዮስ ይህን አውቆ ለንግሥት አስቴር ነገራት፣ እና አስቴር ስምዋን በመጥቀስ ለንጉሡ ነገረችው።",
      "23": "ምርመራ በተደረገ በኋላ እውነቱ ተገኘ፣ ሁለቱም ጃንደረቦች በስቅለት ተሰቅለዋል። ይህ ክስተት በንጉሡ ታሪክ መጽሐፍ ውስጥ ተጽፏል።"
    },
    "Chapter 3": {
      "1": "ከዚህም በኋላ ጥቂት ዘግየት ብሎ ንጉሥ አርጤክስስ ሃማን ተብሎ የሚጠራውን አንድ ሰው ስልጣኑን ከፍ በማድረግ የጠቅላይ ሚኒስቴርነት ማዕርግ ሰጠው፤ የሃማን አባት ሃመዳታ ተብለሎ የሚጠራ የአጋግ ዝረያ ነበር፤",
      "2": "ንጉሡም በግዛቱ ሥር ያሉ ባለስልጣኖች ሁሉ በጉልበታቸው ተንበርክከው እየሰገዱ እጅ በመንሳት ያከበሩት ዘንድ አዘዘ፤ እነርሱም እንደታዘዙት አደረጉ ይህን ለማድረግ እምቢ ያለ መርዶክዮስ ብቻ ነበር፡፡",
      "3": "በቤተ መንግሥት ስራ ላይ የተመደቡ ሌሎች ባለስልጣኖች መርዶክዮስን “የንጉሡን ትዕዛዝ ለምን ትተላለፋለህ?” እያሉ፤",
      "4": "ከቀን ወደ ቀን አሳቡን ለማስቀየር ይጥሩ ነበር፤ እርሱ ግን ይሰማቸው አልወደደም፤ እንዲያውም “እኔ አይሁዳዊ ሰለሆንሁ ለሀማን መስገድ አይገባኝም” በማለት ቁርጥ ውሳኔውን ገለጠላቸው፤ ከዚህ በኃላየ “የመርዶክዮስን ትዕቢት እንዴት መታገስ ይችል ይሆን?”እያሉ በመገረምጉዳዮን ለሃማን ነገሩት፡፡",
      "5": "ሃማንም መርዶክዮስን ተበርክኮ እንደማይሰግድለት በሰማ ጊዜ በቁጣ እንደ እሳት ነደደ፡፡",
      "6": "በተለይም መርዶክዮስ አይሁዳዊ መሆኑን በተረዳ ጊዜ መርዶክዮስን ብቻ በግል መቅጣት በቂ እንደሆነ አላሰበም፤ ስለዚህም በመላው የፋርስ ንጉሠ ነገሥት መንግሥት ግዛት ውስጥ ያሉትን አይሁዳውያን ሁሉ ለመግደል ዕቅድ አወጣ፡፡",
      "7": "አርጤንሰስ በነገሰ በአስራሁለተኛው ዓመት፤ ኒሳን ተብሎ የሚጠራው የመጀመሪያው ወር ፑሪም ተብሎ የተሰየመው ዕጣ መጣል እንዲጀመርና አይሁዳውያን ለማጥፋት የተቆረጠውን ሤራ በሥራ ላይ ለማዋል አመች የሚሆነው ወርና ቀን የትኛው እንደሆነ ተለይቶ እንዲታወቅ ትዕዛዝ ሰጠ፤ በዕጣውም መሰረት አዳር ተብሎ የሚጠራውን ዐሥራሁለተኛው ወር በገባ በዐሥራ ሦስተኛው ቀን እንዲሆን ተወሰነ፡፡",
      "8": "ስለዚህም ሃማን ለንጉሥ አርጤንሰስ እንዲህ ሲል አስረዳው፤“በንጉሠ ነገሥት መንግሥትህ ግዛት ውስጥ በየአገሩ ተበታትነው የሚኖር አንድ ህዝብ አለ፤ ይህም ህዝብ ከሌሎች አህዛብ የተለየ ባልህናየኑሮ ሥርዓት አለው፤ ከዚህም በላይ ለንጉሠ ነገሥቱ መንግሥት ህግ ታዛዥ ሆኖ አልተገኘም፤ ታዲያ ይህን ዐይነቱንሕዝብ ዝም ብለህ ብትታገስ ለአንተ አደገኛ ነገር ይሆንብሃል፤",
      "9": "ንጉሥ ሆይ ይህ ህዝብ በሞት የሚቀጣበትን ዐዋጅ ለማስተላለፍ መልካም ፍቃድህ ይሁን ይህን ብታደርግ እኔ ለንጉሠነገሥት መንግሥትህ አስተዳድር መርጃ ይሆን ዘንድ ሶስት መቶ አርባ ሺ ኪሎ የሚመዝን ብር ወደ መንግሥት ግምጃ ቤት ገቢ እንደማደርግ ቃል እገባለው፡፡”",
      "10": "ንጉሡም ዐዋጆችን ሁሉ ይፋ የሚያደርግበትን የቀለበት ማህተም ወስዶ የአጋግ ዝርያ፤ የሃማዳታ ልግ ለሆነውና በአይሁዳውያን ላይ በጠላትነት ለተነሳው ለሃማን ሰጠው፡፡",
      "11": "ንጉሡም “እንሆ ህዝቡ ከነንብረታቸው የአንተ ስለሆኑ በእነርሱ ላይ የወደድከውን አድርግ”ሲል ፈቀደለት፡፡",
      "12": "ስለዚህ የመጀመሪያው ወር በገባ በዐሥራ ሶስተኛው ቀን ሃማን የንጉሱን ፀሐፊዎች ጠርቶ አዋጁ በልዩ ልዩ ቋንቋዎች ተተርጉሞ፤ በንጉሠ ነገሥቱ መንግሥት በሚገኘው የአጻጻፍ ሥርዓትሁሉ በመዘጋጀት፤ ወደ አገረ ገዥዎችና ወደ ባለስልጣኖች ሁሉ እዲላክ ያደርጉ ዘንድ አዘዘ፤ ዐዋጁም በንጉሥ አርጤንሰስ ስም ተጽፎ የቀለበቱ ማህተም ተደርጎበት ተላለፈ፡፡",
      "13": "ፈጣኖች የሆኑ ሩጮችም ይህን ዐዋጅ በንጉሠ ነገሥቱ መንግሥት ወደሚገኙት አገሮች ሁሉ እንዲያደርሱ ተላኩ፤ በዐዋጁም ውስጥ አዳር ተብሎ በሚጠራው በዐሥራ ሁለተኛው ወር በዐሥራ ሦስተኛው ቀን መላው አይሁውዳውያን ወጣት፣ ሽማግሌ፣ ሴት፣ ወንድ ሳይቀር ህጻናትንም ጭምር በመግደል ጠራርገው ያጠፉ ዘንድ የሚያዝ ቃል ነበረበት፤ ያለ ምህረት እንዲታረዱና ንብረታቸውም ሁሉ እንዲዘረፍ ትእዛዝ ወጥቶ ነበር፡፡",
      "14": "ያ የተቀጠረው ቀን ሲደርስ ሰው ሁሉ ይዘጋጅ ዘንድ ዐዋጁ በይፋ ለህዝብ ተገልጦ ነበር፡፡",
      "15": "በንጉሡም ተእዛዝ አዋጁ ሱሳ ተብላ በምትጠራው መናገሻ ከተማ በይፋ ተገልጦ እንዲታይ ተደረገ፤ ፈጣኖች የሆኑ ርዋጮችም ወደየአገሩ መልዕክቱን አደረሱ፤ መናገሻ ከተማይቱ ሱሳ ታውካ ሳለች፤ ንጉሡና ሃማን በአንድነት ተቀምጠው የወይን ጠጅ ይጠጡ ነበር፡፡"
    },
    "Chapter 4": {
      "1": "መርዶክዮስም ስለተደረገው ነገር ሁሉ በሰማ ጊዜ በሀዘን ልብሱን ቀደደ፤ ከዚህም በኋላ ማቅ ለብሶና በራሱ ላይ ዐመድ ነስንሶ ድምጹን ከፍ አድርጎ እየጮወ በመረረ ሁኔታ በማልቀስ በከተማይቱ ውስጥ ይመላለስ ጀመር፡፡",
      "2": "ወደ ቤተ መንግሥትም መግቢያ በር ሲደርስ ወደ ወስጥ ዘልቆ መግባት አልቻለም፤ ምክንያቱም ማንም ሰው ማቅ ለብሶ ወደ ቤተ መንግሥት መግባት አይፈቀድለትም፡፡",
      "3": "የንጉሡ አዋጅ የንጉሱ አዋጅ በተላለፈባቸው አገሮች ሁሉ በአይሁዳውያን መካከል ከፍተኛ የለቅሶ ጩኸት ተሰማ፤እነርሱም መጾምና ድምፃቸውንከፍ አድርገው ማልቀስ ጀመሩ፤ አብዛኛወቹም ማቅ ለብሰውና በራሳቸው ላይ ዐመድ ነስንሰው ተቀመጡ፡፡",
      "4": "የአስቴር ደንገጡሮችና እርሳን የሚጠብቁ ጀንደረቦች መርዶክኪዮስ የሚያደርገውን ሁሉ በነገሩአት ጊዜ ጥልቅ ሀዘን ተሰማት፤ ለመርዶክዮስም በማቅ ፈንታ የሚለብሰውን ልብስ ላከችለት፤ እርሱ ግን አልቀበልም አለ፡፡",
      "5": "ከዚህም በኋላ አስቴር ከቤተ መንግሥት ጃንደረቦች መካከል በተለይ እርሷን እንዲያገለግል ንጉሡ የመደበላትን ሀታክ የተባለውን ጠርታ ወደ መርዶክዮስ ዘንድ ሂዶ ምን እንደደረሰበትእዲጠይቀው ላከችው፡፡",
      "6": "ሀታክም ወደ ቤተ መንግሥቱ በሚያስገባው በር አጠገብ በሚገኘው ወደ መርዶክዮስ ሄደ፡፡",
      "7": "መርዶክዮስም የደረሰበትን ነገር ሁሉ ዘርዝሮ ነገረው፤ ሃማን አይሁዳውያን ሁሉ የሚገደሉለት ከሆነ ወደ ቤተ መንግሥት ግምጃ ቤት ምን ያህል ገንዘብ ለማስገባት ቃል የገባ መሆኑን ጭምር ገለጠለት፡፡",
      "8": "የአይሁድን ህዝብ ለማስፈጀት በሱሳ ከተማ የተላለፈውን የአወጅ ቅጅም ለሃታክ ሰጠው፤ ይህንኑ የአዋጅ ቅጂ ወስዶ ለአስቴር እንዲሰጣትና የሆነዉንም ነገር ሁሉ እዲገልጥላት እንዲሁም ወደ ንጉሡ ዘንድ ገብታ ስለ ሕዝቧ ምሕረትን እንድትለምን ይነግራት ዘንድ አታክን ተማጠነው፡፡",
      "9": "ሃታክም ይህን ሁሉ ፈጸመ፤",
      "10": "አስቴርም ከዚህ የሚከተለውን መልክት ለመርዶክዮስ እንዲነግር ሃታክን መልሳ ላከችው፤",
      "11": "“እደሚታወቀው ሁሉ ወንድም ሆነ ሴት፤ማንም ሰው ሳይጠራ ወደ ውስጠኛው የቤተ መንግሥቱ አደባባይ ለመግባትና ንጉሡን ለማየትቢሞክር በሞት ይቀጣል፤ እንግዲህ ህጉ ይህ ሲሆን፣ ከንጉሱ አማካሪዎች እሰከ ህዝቡ ድረስ ማንም ሰው የሚያውቀው ጉዳይ ነው፤ በህጉ መሠረት ከሞት ለመዳን የሚችለው ማንም ሰው ወደዚህ በሚገባበት ጊዜ ንጉሡ ፈቅዶ የወርቅ በትሩን ሲዘረጋለት ብቻ ነው፤ እኔ ግን ወደ ንጉሡ ለመግባት ከተጠራሁ እነሆ ሠላሳ ቀናት አለፈውኛል፡፡”",
      "12": "መርዶክዮስም የአስቴርን መልዕክት ከተቀበለ በኃላ፣",
      "13": "ከዚህ የሚከተለውን ማስጠቀቂያ ላከባት፤ “አንቺ በቤተ መንግሥት ለመኖር በመቻልሽ ከሌሎች አይሁዳውያን የተሻለ ዋስትና እንዳለሽ አይምሰልሽ!",
      "14": "እንደዚህ ባለ ጊዜ ችላ ብለሽ ዝም ብትዪ፤ ለአይሁዳውያን ከሰማይ ዕርዳታ መምጣቱ አይቀርም፤ እነርሱም በእርግጥ ይድናሉ፤ አንቺ ግን ትሞቻለሽ፤ የአባትሸም የቤተሰብ ሀረግ ተቋርጠ ይቀራል፤ ነግር ግን አንቺ ንግሥት የሆንሽው በዚህ መከራ ጊዜ እኛን ለመታደግ እንደሆን ማን ያውቃል?”",
      "15": "አስቴርም ለመርዶክዮስ እንዲህ ስትል መለሰችለት፤",
      "16": "“ሄደህ በሱሳ የሚገኙትን አይሁዳውያን በአንድነት ሰብስብ፤ ጾም አዎጃችሁም ለእኔ ጸልዩ፤ እስከ ሦስት ቀንና ሦስት ሌሊት ምንም አይነት ምግብ አትቅመሱ፤ እኔና ደንገጡሮቼም በዚህ ዐይነት እንቆያለን፤ ከዚህም በኋላ በህግ የተከለከለ ቢሆንም ደፍሬ ወደ ንጉሡ ዘንድ እገባለሁ፤ይህን በማድረጌ ብሞትም ልሙት፡፡”",
      "17": "መርዶክዮስም ተነሥቶ ሄደ፤ አስቴር በነገረችውም መሠረት ሁሉን ነገር አደረገ፡፡"
    },
    "Chapter 5": {
      "1": "ጾም በጀመረች በሦስተኛውም ቀን አስቴር ልብሰ መንግሥትዋን ልብሳ በዙፋኑ ክፍል ፊት ለፊት ወደሚገኘው የቤተ መንግሥት አደባባይ ገብታ ቆመች፤ ንጉሡም በዚያው ክፍል ውስጥ ከመግቢያው ክፍል በር ፊት ለፊትበተዘረጋ ዙፋን ላይ ተቀምጦ ነበር፡፡",
      "2": "ንጉሡ፤ ንግሥት አስቴር በስተ ውጭ በኩል መቆሟን በተመለከተ ጊዜ በፊቱ ሞገስን አግኝታ ስለነበር የወርቅ በትሩን ዘረጋላት እርስዋም ቀረብ ብላ የወርቁን በትር ጫፍ ነካች፡፡",
      "3": "ንጉሡም “አስቴር ሆይ!ስለምን መጣሽ? ምን እንደምትፈልጊ ንገሪኝ፤የንጉሠ ነገስት መንግሥቴን እኩሌታ እንኳቢሆን እስጥሽለሁ” አላት፡፡",
      "4": "አስቴርም “ንጉሡ ሆይ!መልካም ፈቃድህ ቢሆን ለዛሬ ማታ ባዘጋጀሁት ግብዣ ላይ አንተና ሃማን ብትገኙልኝ እወዳለሁ”አለችው፡፡",
      "5": "ከዚህም በኋላ ንጉሡ ሃማንን በፍጥነት አሰጠርቶ በአስቴር ግብዣ ላይ መገኘት እንዳለባቸው ነገረው፤ስለዚህም ንጉሡና ሃማን ወደ አስቴር ግብዣ አመሩ፡፡",
      "6": "የወይን ጠጅ በመጠጣት ላይ ሳሉም ንጉሡ አስቴርን “ማናቸውንም የምትፈልጊውን ነገር ጠይቂኝ፤ ይፈጸምልሻል፤ የመንግሥቴን እኩሌታ አንኳ ብትጠይቂ ልሰጥሽ ዝግጁ ነኝ”አላት፡፡",
      "7": "አስቴርም እንዲህ ስትል መለሠችለት፤",
      "8": "“ግርማዊነትህ የጠየኩትን ነገር ሊፈጽምልኝ ፈቃደኛ ከሆነ ነገ በማዘጋጀው ግብዣ ላይ አንተና ሀማንበድጋሚ እንድትገኙልኝ በአክብሮት እጠይቃሁ፤ በዚያም ስዓት የምትፈልገውን ነገር እገልጥልሃለሁ፡፡”",
      "9": "ሃማን ከግብዣው ወጥቶ ሲሄድ እጅግ ተደስቶ በልቡም ሃሴት ያደርግ ነበር፤ ነገር ግን ወደ ቤተ መንግሥቱ በሚያስገባው በር አጠገብ መርዶክዮስን ተቀምጦ አየው፤አልፎም ሲሄድ መርዶክዮስ ከተቀመጠበት ስፍራ እንዳልተነሳለትና ምንም ዐይነት አክብሮት እንዳላሳየው በተመለከተ ጊዜ ሃማን መርዶክዮስን ተቆጣው፤",
      "10": "ሆኖም እንደምንም ራሱን ተቆጣጥሮ በመታገሥ ቤቱ ደረሰ፤ ከዚህ በኋላ ወዳጆችን ወደቤቱ ጠርቶ ሚስቱ ዜሬሽም አብራ እድትገኝ አደረገ፡፡",
      "11": "ምን ያህል ሀብታም እንደሆነና ምን ያህል ልጆች እንዳሉት፤ ንጉሡም ስልጣኑን ከፍ በማድረግና በመሾም የቱን ያህል እንዳከበረው፤ ከሌሎች የመንግሥት ባለስልጣኖች ይበልጥ የተከበረ ሰው መሆኑንም በትህምክሕት ገለጠላቸው፤",
      "12": "ሃማን ንግግሩን በመቀጠል እንዲህ አለ፤ “ከዚህም ሁሉ በላይ ንግሥት አስቴር ባዘጋጀችው ላይ ከንጉሡና ከእኔ በቀር �ማንንም አልጠራችም፤ ለነገ በምታዘጋጀው ግብዣም ላይ እንደገና ተጠርተናል፤",
      "13": "ነገር ግን ያን አይሁዳዊ መርዶክዮስን በቤተ መንግሥቱ መግቢያ በር አጠገብ ተቀምጦ በማየቴ ይህ  ሁሉክብር ለእኔ ምንም ትርጉም ሊሰጠኝ አልቻለም፡፡”",
      "14": "ስለዚህ ሚስቱና ወዳጆቹ ሁሉ “ርዝመቱ ሃያ ሁለት ሜትር የሆነ መስቀያ እንጨት አዘጋጅተህ ነገ ጠዋት መርዶክዮስን ለመስቀል የንጉሡ ፈቃድ መጠየቅ ትችላለህ፤ ከዚህ በኋላ ደስ ብሎህ ወደ ግብዣው ትሄዳለህ” ሲሉ አሳብ አቀረቡለት፡፡ ሃማንም አሳቡ መልካም እንደሆነ ተቀብሎ የመስቀያውን እንጨት አዘጋጀ፡፡"
    },
    "Chapter 6": {
      "1": "ከዚያኑ ሌሊት ንጉሡ እንቅልፍ አጥቶ ስለ ነበር በቤተ መንግሥቱ መዝገብ ላይ የሰፈሩት የታሪክ ማስታወሻዎች አምጥተው ያነቡለት ዘንድ ትእዛዝ ሰጠ፡፡",
      "2": "ከተነበቡትም ማስታወሻዎች አንዱ ክፍል የንጉሡን መኖሪያ ክፍሎች ይጠብቁ የነበሩት ቢግታንና ቴሬስ ተብለው የሚጠሩት ሁለቱ ጃንደረቦች ንጉሡን ለመግደል የተጠነሰሰው ሴራ መርዶክዮስ እንዴት እንደደረሰበት የሚገልጥ ነበር፤",
      "3": "ንጉሡም “ታዲያ ይህን በማድረጉ ለመርዶክዮስ የሰጠነው ሹመትና ሽልማት ምንድን ነው?” ሲል ጠየቀ፡፡ አገልጋዮቹም “ለእርሱ የተደረገለት ምንም ነገር የለም” ስሉ መለሱለት፡፡",
      "4": "ንጉሡም “በቤተ መንግሥቱ ውስጥ ከባለስልጣኖች መካከል ማን አለ?”ሲል ጠየቀ፡፡",
      "5": "በዚህ ጊዜ ሃማን ባዘጋጀው እንጨት ላይ መርዶክዮስ ይሰቅል ዘንድ የንጉሡን ፈቃድ ለመጠየቅ ወደ ቤተ መንግሥቱ አደባባይ በመግባት ላይ ነበር፤ ስለዚህም አገልጋዮች “እነሆ ሃማን አንተንለማነጋገር እየጠየቀ ነው”አሉት፡፡ ንጉሡም “ግባ በሉት”አለ፡፡",
      "6": "ሃማንም ወደ ውስጥ በገባ ጊዜ ንጉሱ “ታላቅ ክብር ልሰጠውየፈለግሁት አንድ ሰው አለ፤ ታዲያ ለዚህ ሰው ምን ላድርግለት የሚገባ ይመስልሃል?”ሲል ጠየቀው፡፡ ሃማንም “ንጉሱ ይህን ክብር ከእኔ ሌላ ለማን ይሰጣል!” ብሎ በልቡ አሰበ፡፡",
      "7": "ስለዚህም ለንጉሡ እንዲህ ሲል መለሰለት፤ “ለእንደዚህ ያለው ሰው አንተ ራስህ የለበስከውን ልብሰ መንግሥት እንድያመጡለት አድርግ፤",
      "8": "አንተም በተቀመጥህበት ፈረስ ራስ ላይ የንጉሣዊ ዘውድ ምልክት እንዲያደርጉበት እዘዝ፤ ከልዑላን መሳፍቶችህ አንዱን አስጠርተህ ልብሰ መንግስቱን እንዲያለብሰውበተዘጋጀለት ፈረስ ላይ አስቀምጦ ፊት ለፊት እየመራ ወደ ከተማይቱ አደባባይ እንዲያወጣው አድርግ፤ሁለቱም በሚጓዙበት ጊዜ መስፍኑ “ንጉሡ ሊያከብረው የፈለገውን ሰው እንዴት አንደሸለመው ተመልከቱ!”እያለ አዋጅይናገር፡፡”",
      "9": "ንጉሡም ሃማንን እንዲህ ሲል አዘዘው፤ “በል እንግዲህ ፍጠን! ልብሰ መንግሥቱንና ፈረሱን አዘጋጅተህ ይህን አሁን ያልከውን ክብር ሁሉ አይሁዳዊ ለሆነው ለመርዶኪዮስ አድርግለት፤ እርሱንም አሁን በቤተ መንግሥቱ መግቢያ በር አጠገብ ስለምታገኘው ካሳሰብከው ነገር አንድም ሳይቀር ሁሉንም አድርግለት ፡፡”",
      "10": "ስለዚህም ሃማን ልብሰ መንግሥትና ፈረስ አዘጋጅቶ መርዶክዮስን አለበሰው፤ መርዶክዮስ በፈረሱ ላይ ከተቀመጠም በኋላ ሃማን ፊት ለፊት እየሄደ በመምራት “ንጉሡ ሊያከብረው የፈለገውን ሰው እንዴት እንደሸለመው ተመልከቱ!” እያለ ያውጅ ነበር፡፡",
      "11": "ከዚህ በኋላ መርዶኪዮስ ወደ ቤተ መንግሥቱ መግቢያ ተመልሶ ሲሄድ፤ ሃማን ከሐፍረቱ ብዛት የተነሳ ፊቱን በመሸፈን ወደ መኖሪያ ቤቱ ፈጥኖ ሄደ፡፡",
      "12": "ለሚስቱና ለወዳጆችም የደረሰበትን አሳፋሪ ነገር በሙሉ ነገራቸው፤ ሚስቱና እነዚያ አስተዋዮች የሆኑ ወዳጆቹም “እነሆ በገዛ እጅህ ስልጣንህን ለመርዶክዮስ ልታስረክብ ተቃርበሃል፤ እርሱ አይሁዳዊ ስለሆነ ልትቋቋመው አትችልም፤ በእርግጥም እርሱ ያሸንፋሃል”አሉት፡፡",
      "13": "እነርሱም ገና ይህን በመነጋገር ላይ ሳሉ የቤተ መንግሥቱ ጃንደረቦች ሃማንን ወደ አስቴር ግብዣ ሊወስዱት በድንገት መጡ፡፡"
    },
    "Chapter 7": {
      "1": "ስለዚህም ንጉሡና ሃማን ለሁለተኛ ጊዜ ከአስቴር ጋር ለመጋበዝ አብረው ሄዱ፤",
      "2": "የወይን ጠጅ በመጠጣትም ላይ ሳሉ ንጉሡ “አስቴር ሆይ! ምን እንደምትፈለጊ ንገሪኝ፤ የፈለግሽውን ነገር ሁሉ እፈጽምልሻለው፤ የመንግሥቴን እኩሌታ እንኳ ቢሆን እሰጥሻለሁ” ስል እንደገና ጠየቃት፡፡",
      "3": "አስቴርም “ንጉሥ ሆይ!በትህትና የማቀርብልህ ጥያቄ ልትቀበለኝ መልካም ፈቃድህ ከሆነ የእኔ ፍላጎት እኔም ሆንሁ ወገኖቸ በህይወት መኖር እንድንችል ነው፤",
      "4": "እነሆ እኔና ወገኖቼ ለባርነት መሸጥ አንሶን ለመታረድ ቀርበናል፤ ለባርነት ከመሸጥ የከፋ ነገር ባይደርስብን ኖሮ፤ ዝም ባልኩና አንተንም ለማስቸገር ባልደፈርኩ ነበር፤ ነገር ግን እነሆ ልንጠፋና ከምድር ገጽ ልንደመሰስ ተፈርዶብናል!” ስትል መለሰችለት፡፡",
      "5": "ከዚህም በኋላ ንጉሡ አርጤክሰስ “ይህን ለማድርግ የደፈረ ማን ነው? ለመሆኑ ይህ ሰው የት ይገኛል?” ሲል ንግሥት አስቴር ጠየቃት፡፡",
      "6": "አስቴርም “ጠላታችንና ሞት የፈረደብንማ ሃማን የተባለው ይህ ክፉ ሰው ነው!” አለችው፡፡",
      "7": "ሃማንም እጅግ በመደንገጥ አንዴ ወደ ንጉሡ፤ አንዴ ወደ ንግሥቲቱ ይመለከት ነበር፤ ንጉሡም እጅግ ተቆጣ፤ ከተቀመጠበትም ተነስቶ ከነበረበት ክፍል በመውጣት ወደ ቤተ መንግስቱ የአትክልት ቦታ ሄደ፤ ንጉሡ በዚህ ጥፋት ሊቀጣው የወሰነ መሆኑን ሃማን ተገንዝቦ ስለነበር ሕይወቱን ታተርፍለት ዘንድ ንግሥት አስቴርን ለመማጠን ወደ ኋላ ቀረ፡፡",
      "8": "ምሕረትም ለመለመን አስቦ ንግሥት አስቴር በተቀመጠችበት ድንክ አልጋ ላይ በግንባሩ ተደፋ፤ ንጉሡም ከአትክልቱ ቦታ ተመልሶ ወደ ክፍሉ በገባ ጊዜ ይህን በማየቱ እጅግ ተቆጥቶ “ይህ በገዛ ጊዜ ቤተ ምንግስቴ ዐይኔ እያየ ንግሥቲቱን ሊደፍር ይፈልጋል እንዴ!”ሲል ጮሆበት፡፡ ንጉሱም ገና ይህን እንደተናገረ ወዲያውኑ ጃንደረቦቹ የሃማንን ፊት ሸፈኑ፡፡",
      "9": "ከእነርሱም አንዱ ሐርቦና የተባለው ጃንደረባ “ንጉሥ ሆይ! ሃማን እኮ ከዚህ ሁሉ አልፎ አንተን ከሞት ያዳነህን መርዶክዮስን በስቅላት ሞት ለመቅጣት አስቦ የተከለው እንጨት በቤቱ ይገኛል፤ የእንጨቱም ርዝመት ሃያ ሁለት ሜትር ነው”ሲል ተናገረ፡፡ ንጉሡም “ሃማንን ወስዳችሁ በዚያ እንጨት ላይ ስቀሉት!” ሲል ትዕዛዝ ሰጠ፡፡",
      "10": "ስለዚህም ሃማን መርዶክዮስን ለመስቀል ባዘጋጀው እንጨት ላይ ተሰቀለ፤ ከዚያም በኋላ የንጉሡ ቁጣ በረደ፡፡"
    },
    "Chapter 8": {
      "1": "ንጉሥ አርጤክስስ የአይሁዳውያን ጠላት የነበረውን ሃማንን ሀብት በሙሉ በዚያኑ ዕለት ለአስቴር ሰጣት፤ አስቴርም፤ መርዶክዮስ ለእርሷ የቅርብ ዘመድ መሆኑን ለንጉሱ ነገረችው፤ መርዶክዮስም ከዚያን ጊዜ ጀምሮ ወደ ንጉሡ ፊት መቅረብ ተፈቀደለት፤",
      "2": "ንጉሡም የራሱ ማኅተም ያለበትን፤ ከሃማን ጣት ወልቆእንዲመለስ የተደረገውን ቀለበት ለመርዶክዮስ ሰጠው፤ አስቴርም መርዶክዮስን በሃማ ሀብትና ንብረት ሀላፊ አድርጋ ሾመችው፡፡",
      "3": "ከዚህም በኋላ አስቴር በንጉሡ እግር ላይ ወድቃ በማልቀስ እንደገና አቤቱታዋን አቀረበች፤ የአጋግ ዝርያ የሆነው ሃማን በአይሁዳውያን ላይ የቋጠረውን ክፉ ሴራ ለማቆም አንድ ነገር ያደርግ ዘንድ ለመነችው፡፡",
      "4": "ንጉሡም የወርቁን በትር ዘረጋላት፤ እርሷም ተነስታ በፊቱ በመቆም እንደህ አለች፤",
      "5": "“ግርማዊነትህን መልካም ፈቃድህ ቢሆንና ስለ እኔም የምትጠነቀቅ ከሆነ፤ እንዲሁም ጉዳዮ በአንተ ፊት ትክክል ሆኖ ከተገኘ በንጉሠ ነግሥት ግዛትህ ሁሉ ውስጥ የሚገኙ አይሁዳውያን ሁሉ ይደመሰሱ ዘንድ የአጋግ ዝርያ የነበረው የሃመዳታ ልጅ ሃማን ሰጥቶት የነበረውን ትዕዛዝ ሁሉ የሚሽር ዐዋጅ እንዲተላለፍ እለምንሃለሁ፡፡",
      "6": "ይህ ሁሉ ጥፋት በሕዝቤ ላይ ቢደርስና የገዛ ዘመዶቼም ቢገደሉ እንዴት መታገስ እችላለሁ!”",
      "7": "ከዚህም በኋላ ንጉሡ አርጤክስስ ንግሥት አስቴርንና አይሁዳዊውን መርዶክዮስን እንዲህ አላቸው፤ “እንሆ ሃማን በአይሁዳውያን ላይ ስለፈጸመው ሤራበእንጨት ላይ እንዳሰቀልሁትና ሃብቱንም ሁሉ ለአስቴር እንደሰጠሁ የሚታወስ ነው፤",
      "8": "ይሁን እንጂ የቤተ መንግሥቱ ማህተም ያለበትና በንጉሡ ስም የተላለፈ ዐዋጅ ሊለወጥ አይችልም፤ ሆኖም እናንተ በበኩላችሁ የፈለጋቸሁትን ነገር ለአሁዳዊያንን ጻፉላቸው፤ በእኔ ስም ከጻፋችሁ በኋላ የቤተ መንግሥቱን ማህተም አትሙበት፡፡”",
      "9": "ይህም የሆነው ሲዋን ተብሎ የሚጠራውሦስተኛው ወር በገባ በሀያ ሦስተኛው ቀን ነበር፤ መርዶክዮስ የንጉሡን ጸሐፊዎች ሁሉ ጠርቶ ለአይሁዳውያንና ከህንድ እሰከ ኢትዮጵያ ያሉትን መቶ ሃያሰባት አገሮች ለሚያስተዳድሩ አገረ ገዥዎችና ሌሎችም ባለስልጣኖች የሚላኩ ደብዳቤዎችአስጻፈ፤ ደብዳቤዎቹ በእያንዳንዱ አገር ቋንቋና የአጸጻፍ ሥራት ተከትሎ ተደረገ ፡፡",
      "10": "መርዶክዮስ ድብዳቤዎችን ሁሉ በንጉሥ አርጤክሰስ ስም አስጽፎ የቤተ መንግሥቱን ማህተም አተማባቸው፤ ደብዳቤዎቹም በቤተ መንግሥቱ ጋጥ የሚቀለቡ ፈረሶች በሚጋለቡ ፈጣን ፈረሰኞች እጅ እንዲላኩ አደረገ፡፡",
      "11": "በደብዳቤዎቹም የተገለጡ ፍሬ ነገር በማንኛውም ከተማ የሚኖሩ አይሁዳውያን የሚደርስባቸውን ጥቃት ለመመከት ይችሉ ዘንድ እንዲተባበሩና እንዲደራጁ ንጉሡ የፈቀደ መሆኑን የሚያመለክት ነበር፤ ይኸውም በማንኛም አገር የሚኖር የትኛውም ዜጋ የጦር መሣሪያ በታጠቁ ሰዎች አማካኝነት አደጋ ቢጣልባቸዉ መልሰው በመዋጋት ጠላቶቻቸውንና ሁሉ ሚስቶቻቸውና ልጆቻቸው ሳይቀሩ እንዲደመስሷቸውና እሰከመጨረሻው አንድ ሰው ድረስ ዐርደው ሀብታቸውን እንዲወርሱ የሚያዝ ነበር፡፡",
      "12": "ይህም ንጉሣዊ ትዕዛዝ አዳር ተብሎ የሚጠራው ዐሥራ ሁለተኛው  ወር በገባ በዐሥስራ ሶስተኛው ቀን፤ ማለትም አይሁዳውያን እንዲታረዱ በታቀደበት ዕለት በመላው የፋርስ የንጉሠነገሥት ግዛት ሁሉ ሥራ ላይ እንዲውል ተደረገ፡፡",
      "13": "ትዕዛዙም በየሀገሩ እንደ ሕግ ሆኖ እንዲታወጅና ማንኛውም ሕዝብ እንድገነዘበው ሆነ፤ በዚህ ዐይነት አይሁዳዊያን ያ እለት በሚደርስበት ጊዜ በጠላቶቻቸው ላይ የበቀል እርምጃ መውሰድ ይችሉ ዘንድ ሁኔታው ተመቻቸላቸው፡፡",
      "14": "ፈረሰኞችም በንጉሡትእዛዝ በቤተ መንግሥት ፈረሶች ላይ ተቀምጠው በፍጥነት ጋለቡ፤ ይኸው ንጉሳዊ ትእዛዝ የመናገሻ ከተማ በሆነችው በሱሳም በይፋ ለሕዝቡ እንዲነገር ተደረገ፡፡",
      "15": "መርዶክዮስም ሰማያዊና ነጭ ልብሰ መንግሥት ለብሶ፤ ሀምራዊ ካባ ደርቦና ውብ የሆነ የወርቅ  አክሊል ደፍቶ ከቤተ መንግሥት ብቅ አለ፤ በሱሳም ከተማ የሆታና የእልልታ ድምጽ አሰተጋባ፡፡",
      "16": "ይህም ሁኔታ ለአይሁዳውያን ታላቅ ደስታና እፎይታ ያገኙበት፤ ሐሴትና የድል አድራጊነት ስሜት የሚገልጡበት ነበር፡፡",
      "17": "በየትኛውም አገርና በማንኛይቱም ከተማ የንጉሡ ዐዋጅ በተነበበበት ስፍራ ሁሉ አይሁዳዊያን ታላቅ የበአል ቀን አድርገው በተድላና በደስታ ዋሉ፤  በዚሁ ሳብያ አይሁዳዊያን ከመፍራት የተነሳ ከሌሎች አሕዛብ ወገን ብዙዎቹ አይሁዳዊያን ለመሆን ወሰኑ፡፡"
    },
    "Chapter 9": {
      "1": "አዳር ተብሎ የሚጠራው ወር ዐሥራ ሦስተኛ ቀን እነሆ ደረሰ፤ ያም ዕለት የአይሁዳውያን ጠላቶች ሁሉ አይሁዳውያንን በቁጥጥራቸው ሥር ስለማድረግ የወጣውን ንጉሣዊ ዐዋጅ ለመፈጸም የዘጋጁበት ቀን ነበር፤ ነገር ግን ሁኔታው ተለውጦ አይሁዳዊያን በእነርሱ ላይ ድልን ተቀዳጁ፡፡",
      "2": "በንጉሠ ነገሥቱ ግዛት በየከተማው አይሁዳውያን በመኖሪያ ስፍራቸው ሁሉ ጉዳት ሊያደርስባቸው በሚፈልግ በማንኛውም ሰው ላይ አደጋ በመጣል በሚያስችላቸው ሁኔታ ተዳራጁ፤ በየትኛውም ስፍራ ለሚኖሩ ሕዝቦች ሁሉ ስለ ፈሯቸው ማንም እነርሱን ለመቋቋም አልደፈረም፡፡",
      "3": "እንዲያውም የየሀገሩ ገዥዎችና አስተዳዳርዎች ሌሎችም ባለስልጣኖችና የመንግስት ተወካዮች ሁሉ አይሁዳዎያንን ረዱአቸው፤ ይህንን ያደረጉት መርዶኪዮስን በመፍራት ነበር፤",
      "4": "መርዶክዮስ በንጉሠ ነገሥቱ መንግሥት ግዛት ውስጥ በቤተ መንግሥት ከፍተኛ ስልጣን የተሰጠው ታላቅ ሰው መሆኑንና ሃይሉም እየበረታ መሄዱ በድንብ ታወቀ፡፡",
      "5": "በዚህ አይነት አይሁዳውያን በጠላቶቻቸው ላይ የፈለጉትን ለማድረግ ቻሉ፤ በሰይፍ እያጠቁም ጨፈጨፉአቸው፡፡",
      "6": "አይሁዳውያን መናገሻ ከተማ በሆነችው በሱሳ ብቻ እንኳ አምስት መቶ ሰው ፈጁ፡፡",
      "7": "ከዚህም ውስጥ ፓርሻንዳታ፤ ዳልፎን፤ አስፓታ፤ ፓራታ፤ አዳልያ፤ አሪዳታ፤ ፓርማሽታ፤ አሪሳይ፤ አሪዳይና ዋይዛታ ተብለው የሚጠሩት የሃመዳታ ልጅ የሆነው አይሁዳውያን ጠላት የሃማን ልጆች ይገኙባቸዋል፤ ይህ ሁሉ ስሆን የንብረት ዝርፊያ አላካሄዱም፡፡",

      "11": "በዚያም ዕለት የተገደሉት ሕዝብ ብዛት ምን ያህል እንደሆነ ለንጉሡ ተነገረው፡፡",
      "12": "ንጉሡም ንግሥት አስቴርን “እነሆ አይሁዳውያን መናገሻ ከተማ በሆነችው በሱሳ ብቻ እንኳ የገደሉአቸው ሰዎች ቁጥር ዐሥስሩን የሃማንን ወንዶች ልጆች በመጨመር አምስት መቶ ደርሶአል፤ በየሀገሩ የገደሉአቸውማ ከዚህ እጅግ ሳይበልጥ አይቀርም፤ ታዲያ አሁን ከዚህ ሌላ ምን ትፈልጊያለሽ? ይፈጸምልሻል፤ የምትፈልጊውን ንገሪኝ ይሰጥሻል” አላት፡፡",
      "13": "አስቴርም “የግርማዊነትህ መልካም ፈቃድ ከሆነስ በሱሳ ከተማ የሚኖሩት አይሁዳውያን ዛሬ ያደረጉትን በነገድ ዕለት ደግመው እንዲያደርጉት ይፈቀድላቸው፤ የዐሥሩም የሃማን ልጆች አስከሬን ተወስዶ እንጨት ላይ እንዲሰቀል እዘዝ” ስትል መለሰችለት፡፡",
      "14": "ይህም እንዲፈጸም ንጉሡ ትእዛዝ ሰጠ፤ በሱሳም ከተማም እንደገና  አዋጅ ተነገረ፤ የሃማን ዐሥር ልጆች አስከሬን በይፋ ለህዝብ እንዲታይ ተደርጎ ተሰቀለ፡፡",
      "15": "አዳር ተብሎ በሚጠራው ወር በዐስራ አራተኛው ቀን በሱሳ የሚኖሩ አይሁዳዊያን እንደገና በአንድነት ተደራጅተው በተጨማሪ ሶስት መቶ ሰዎችን ገደሉይሁን እንጅ አሁንም ቢሆን ዘረፋ አላካሄዱም፡፡",
      "16": "እንዲሁም በንጉሠነገሥቱ ግዛት በየሀገሩ የሚኖሩ አይሁዳውያን ሁሉ አንድነታቸውን በማጠናከር ተደራጅተው ራሳቸውን ተከላከሉ፤ ይጠሉአቸው የነበሩትንም ሰባ አምስት ሺ ሕዝብ በመግደል ከጠላቶቻቸው እጅ ራሳቸውን አዳኑ፤ ይሁን እንጂ ምንም አይነት የንብረት ዝርፊያ አላካሄዱም፡፡",
      "17": "ይህም የሆነው አዳር የተባለው ወር በገባ በዐሥራ ሦስተኛው ቀን ግን ምንም ግድያ ሳያካይዱ የተድላ ደስታ ቀን አድርገውት ዋሉ፤",
      "18": "በሱሳ ከተማ የሚኖሩት አይሁዳዊያን ግን በዐሥራ ሦስተኛውና በዐሥራ አራተኛው ቀን ስላቆሙ በዚሁ በዐሥራ አምስተኛው ቀን በአል አድርገው በተድላ ደስታ ዋሉ፡፡",
      "19": "በታናናሽ ከተሞች የሚኖሩ አይሁዳውያን አዳር ተብሎ በሚጠራው ወር ዐሥራ አራተኛው ዕለት የበዓል ቀን በማድረግ ሲበሉና ሲጠጡ እርስ በርሳቸውም አንዱ ለሌላው የምግብ ስጦታ ሲለዋወጡ የሚውሉት ስለዚህ ነው፡፡",
      "20": "መርዶክዮስም የዚህን ሁሉ ድርጊት ታሪክ ጽፎ በመላው የፋርስ ንጉሠ ነገሥት መንግሥት ግዛት ውስጥ በቅርብም በሩቅም ወደ ሚኖሩት አይሁዳውያን ሁሉ በደብዳቤ ላከው፡፡",
      "21": "በየዓመቱ የአዳርን ወር ዐሥራ አራተኛና ዐሥራ አምስተኛ ቀን በአል አድርገው በማክበር እንዲጠብቁት ነገራቸው፡፡",
      "22": "እነዚህም ዕለታት አይሁዳውያን ራሳቸውን ከጠላቶቻቸው እጅ በማዳን እረፍት ያገኙባቸው ቀኖች ናቸው፤ ከሀዘንና ከተስፋ መቁረጥ ወደ ደስታና ወደ ሐሴት የተላለፉት በዚህ ወር ነበር፤ በእነዚህ ዕለታት በዓል አድርገው በመብላትና በመጠጣት እየተደሰቱ፤ እርስ በእርሳቸው አንዳቸው ለሌላው የምግብ ስጦታ እየተለዋወጡና ለድኾችም ስጦታ እየሰጡ እንዲጠብቋቸው ተነገራቸው፡፡",
      "23": "ስለዚህም አይሁዳውያን የመርዶክዮስን መመሪያ በመቀበል በዚህ ሁኔታ የተጀመረው በዓል በየዓመቱ አንዲከበር ለማድረግ ተስማሙ፡፡",
      "24": "የአይሁዳውያን ጠላት የነበረው የአጋግ ዝርያ የሆነው የሃምዳታ ልጅ ሃማን፤ ፑሪምተብለው የሚጠሩትን ዕጣዎች በመጣል አይሁዳዊን በሙሉ ከምድር ገጽ ጠራርጎ  ለማጥፋጥ የሚችልበት ዕለት ለማወቅ አቅዶ ነበር፡፡",
      "25": "ነገር ግን አስቴር ወደ ንጉሡ ቀረበች፤ ንጉሡም ትእዛዙን በጽሑፍ እንዲተላለፍ አደረገ፤ ያም ትእዛዝ ባስገኘው ውጤት ሃማን አይሁዳውያንን ለመደምሰስ ዐቅዶት የነበረው ሴራ በራሱ ላይ እንዲመለስ ሆነ፤ እርሱና ዐሥር ልጆቹ በእንጨት ላይ ተሰቀሉ፡፡",
      "26": "እነዚህ የበዓላት ቀኖች “ፑሪም” ተብለው የሚጠሩትም በዚህ ምክንያት ነው፤ መርዶክዮስ የላከውን ደብዳቤ መሠረት በማድረግና በዐይናቸው ያዮትንና የደረሰባቸውንና ነገር ሁለ በማስታወስ፤",
      "27": "አይሁዳውያን ለራሳቸው፤ ለዝርያዎቻቸውና አይሁዳዊ መሆን ለሚፈልግ ሁሉ ቋሚ ደንብ አደረጉ፤ ይኸውም በየዓመቱ የተወሰነው  ጊዜ ሲደርስ መርዶክዮስ በሰጠው መመሪያ መሠረት እነዚህ ሁለት ቀኖች ባለማቋረጥ ይከበራሉ፡፡",
      "28": "በየትም አገር ወይም በማናቸውም ከተማ የሚኖር ወደፊት የሚነሳ ማንኛውም አይሁዳዊ ቤተሰብ የሚመጡት ዘመናት ሁሉ እነዚህን የፑሪም ቀኖች ማክበር እንደሚገባው ተወሰነ፡፡",
      "29": "ከዚህም ሁሉ በኋላ የአቢኀይል ልጅ ንግሥት አስቴር ከመርዶክዮስ ጋር በመተባበር ስለፑሪም መርዶክዮስ ቀደም ሲል የላከውን ደብዳቤ በማጠናከር ያላትን ስልጣን የሚገልጥ ተእዛዝ ያለበት ደብዳቤ ጽፋ ላከች፡፡",
      "30": "ደብዳቤውም በአይሁዳውያን አድራሻ የተጻፈ ሲሆን ቅጂው ግን በፋርስ ንጉሠ ነገሥት መንግሥት ግዛት ውስጥ ላሉት ለመቶ ሃይ ሰባት አገሮች ሁሉ ተልኮ ነበር፤ የደብዳቤውም መልእክት ለአይሁዳዊያን ሰላምና በደኀንነት የመኖርን መልካም ምኞት የሚገልጥ ነበር፡፡",
      "31": "ከዚህም ጋር ከአሁን በፊት ለጾም ለሐዘን ደንብ አውጥተው በነበረው ዐይነት እነዚህን የፑሪም ዕለታት እነርሱ ራሳቸውም ሆኑ ወደፊት የሚነሱት ዝርያዎቻቸው በየዓመቱ በማክበር ይጠብቁአቸው ዘንድ ይጠይቃል፤ ይህም ንግሥት አስቴርና መርዶክዮስ በአንድ አሳብ ተስማምተው ሁለቱም ያስተላለፉት ትዕዛዝ ነበር፡፡",
      "32": "ስለ ፑሪም ሕግና ሥርአት የተነገረውን ለማጠናከር ንግሥት አስቴር የላከችው የደብዳቤ ትእዛዝ በልዩ የብራና ጥቅል እንዲጻፍ ተደረገ፡፡"
    },
    "Chapter 10": {
      "1": "ንጉሥ አርጤክሰስ በንጉሠ ነገሥት መንግሥት ግዛቱ ክልል ከጠረፍ የሚኖሩት ሕዝብ ተጨማሪ ግብር እንዲከፍሉ ውሳኔ አስተላለፈ፡፡",
      "2": "እርሱ ያደረጋቸው ታላላቅና አስደናቂ ነገሮች ሁሉ መርዶክዮስንም ከፍ ከፍ በማድረግ እንዴት ወደ ታላቅ ማዕርግና ልዕልና እንዳደረሰው የሚገልጠው ታሪክ በፋርስና በሜዶን ነገሥታት የታሪክ መዝገብ ላይ በጽሑፍ እንዲሰፍር ተደረጓል፡፡",
      "3": "አይሁዳዊው መርዶክዮስ በማዕረግ ደረጃ ከንጉሥ አርጤክሰስ ቀጥሎ ሁለተኛ ነበር፤ እርሱም በወገኖቹ በአይሁዳውያን ዘንድ በጣም የተከበረና የተወደደ ሰው ነበር፤ መርዶክዮስ ለወገኖቹና ለዝርያዎቻቸው በመልካም የመኖር ዋስትና ለማግኘት በብርቱ የደከመ ሰው ነበር፡፡"
    }
  }
}
