{
  "hebrews": {
    "Chapter 1": {
      "1": "ያህቬህ(יהוה) በቀድሞ ዘመናት በተለያየ መንገድ፤ በነቢያት አማካይነት ለአባቶቻችን ብዙ ጊዜ ተናግሮ ነበር፤",
      "2": "አሁን ግን በእነዚህ በመጨረሻ ቀኖች ሁሉን ነገር ወራሽ ባደረገው በልጁ አማካይነት ለእጅ ተናገረን፤ ዓለምንም ሁሉ የፈጠረው በእርሱ ነው፤",
      "3": "እርሱ የያህቬህ(יהוה) ክብር ነጸብራቅ ነው፤ እርሱ በባሕርዩ ከእግዚአብሔር ጋር ፍጹም ትክክል ነው፡፡ ሥልጣን ባለው ቃሉ ዓለምን ሁሉ ደግፎ ይዞአል፤ ሰዎችንም ከኃጢአት ካነጻ በኅላ በሰማይ፤ በኃያሉ ያህቬህ(יהוה) ቀኝ ተቀምጦአል፡፡",
      "4": "ለእርሱ የተሰጠው ስም ከመላእክት ስም በላይ እንደ መሆኑ መጠን የያህቬህ(יהוה) ልጅ ከመላእክት በላይ ነው፡፡",
      "5": "ምክንያቱም ያህቬህ(יהוה) ከመላእክት መካከል፤ “እኔ ልጄ ነህ፤ ዛሬ ወልጄሃለሁ” ወይም፤ “እኔ አባት እሆናለሁ፤ እርሱም ልጄ ይሆናል” ያለው አንድም የለም፡፡",
      "6": "ያህቬህ(יהוה) የበኩር ልጁን ልኮ ወደ ዓለም ሲያስገባ፤ “የያህቬህ(יהוה) መላእክት ሁሉ ይስገዱለት” ይላል፡፡",
      "7": "ስለ መላእክቱ ግን፤ “መላእክቱን ነፋስ፤ አገላጋዮቹንም የእሳት ነበልባል ያደርጋል” ይላል፡፡",
      "8": "ስለ ልጁ ግን፤ “አምላክ ሆይ! ዙፋንህ ለዘላለም ይኖራል፤ መንግሥትህን በጽድቅ ታስተዳድራለህ፤",
      "9": "ጽድቅን ወደድህ፤ ዐመጽንም ጠላህ፤ በዚህ ምክንያት ያህቬህ(יהוה) አምላክህ መረጠህ፤ ከጓደኞችህም ይበልጥ ደስታን እንደ ዘይት አፈሰሰልህ” ይላል፡፡",
      "10": "እንዲሁም፤ “ጌታ ሆይ! አንተ በመጀመሪያ ምድርን ፈጠርህ፤ ሰማይም የእጅህ ሥራ ነው፤",
      "11": "እነርሱ ሁሉ ይጠፋሉ፤ አንተ ግን ትኖራለህ፤",
      "12": "እንደ መጎናጸፊያም ትጠቀልላቸዋለህ እንደ ልብስም ይለወጣሉ፡፡ አንተ ግን ሁልጊዜ ያው ነህ፤ ከቶም አታረጅም” ይላል፡፡",
      "13": "ያህቬህ(יהוה) ከመላእክቱ መካከል፤ “ጠላቶችህን በሥልጣንህ ሥር እስካደርግልህ ድረስ፤ በቀኜ ተቀመጥ” ያለው አንድም የለም፡፡",
      "14": "ታዲያ፤ መላእክት የሚድኑትን ለማገልገል የሚላኩ የያህቬህ(יהוה) አገልጋዮች የሆኑ መንፈሶች አይደሉምን?"
    },
    "Chapter 2": {
      "1": "ስለዚህ ከሰማይ ነገር ተንሸራተን እንዳንወድቅ፤ ስለ ሰማነው ነገር በጣም መጠንቀቅ አለብን፡፡",
      "2": "በመላእክት አማካይነት የተነገረው ቃል እርግጠኛ ሆኗል፤ ይህንም ቃል የሚተላለፍና ለዚህም ቃል የማይታዘዝ ተገቢውን ቅጣት ይቀበላል፤",
      "3": "ታዲያ እኛ ይህን ታላቅ ደኅንነት ችላ የምንል ከሆንን እንዴት እናመልጣለን? ይህን ደኅንነት በመጀመሪያ ያበሠረው ጌታ ራሱ ነው፤ የሰሙትም ሰዎች ይህንኑ አረጋጠውልናል፡፡",
      "4": "ያህቬህ(יהוה) ምልክቶችን፤ ድንቅ ነገሮችን፤ ልዩ ልዩ ተአምራትን በማድረግና እንደ ፈቃዱ በታደሉት የመንፈስ ቅዱስ ሰጦታዎች አማካይነት ምስክርነታቸውን አጽንቶአል፡፡",
      "5": "ያህቬህ(יהוה) ወደ ፊት የሚመጣውን፤ ይህን የምንነጋገርበትን ዓለም ለመላእክት አላስገዛም እኮ፡፡",
      "6": "እንዲያውም በቅዱሳት መጻሕፍት በአንድ ስፍራ እንዲህ ተብሎአል፤ “አንተ እርሱን ታስበው ዘንድ ሰው ምንድን ነው? ለእርሱስ ትጠነቀቅለት ዘንድ የሰው ልጅ ምንድን ነው?",
      "7": "ለጥቂት ጊዜ ከመላእክት አሳነሰኸው፤ የክብርና የምስጋና ዘውድ ጫንህለት፤ (በእጆችህም ሥራ ላይ ሾሞኸው፤)",
      "8": "ሁሉን ነገር በሥልጣኑ ሥር አደረግህለት፡፡” ሁሉን ነገር በሥልጣኑ ሥር ሲያደርግ፤ በሥልጣኑ ሥር ሳያደርግለት ያስቀረው ምንም ነገር የለም፡፡ ነገር ግን አሁን ነገር በእርሱ ሥልጣን ሥር እንደሆነ ገና አላየንም፡፡",
      "9": "አሁን ግን ከመላእክት ለጥቂት ጊዜ ዝም ብሎ የነበረውን፤ የሞትን መከራ በመቀበሉ ምክንያት የክብርና የምስጋና ዘውድ የጫነውን ያሹዋን እናያለን፤ እርሱ በያህቬህ(יהוה) ጸጋ ስለሁላችን ሞቶአል፡፡",
      "10": "ሁሉ ነገር ለያህቬህ(יהוה) በያህቬህ(יהוה) የተፈጠረ ነው፤ ብዙ ልጆችን ወደ ክብር ለማምጣት ብሎ ወደ ደኅንነት የሚመራቸውን ያሹዋን በመከራ ፍጹም ሊያደርገው ተገባው፡፡",
      "11": "ሰዎችን ቅዱሳን የሚያደርጋቸውና በእርሱ ቅዱሳን የሆኑትም ሰዎች የአንድ አባት ልጆች ናቸው፤ በዚህ ምክንያት ኢየሱስ እነርሱን “ወንድሞቼ” ብሎ ለመጥራት አያፍርም፡፡",
      "12": "ስለዚህም በቅዱሳት መጻሕፍት “ስምህን ለወንድሞቼ አበሥራለሁ፤ በማኅበርም መካከል በዜማ አመሰግንሃለሁ” ይላል፤",
      "13": "እንዲሁም “እምነቴን በእርሱ ላይ እጥላለሁ” ይላል፤ እንዲሁም “እነሆኝ እኔና ያህቬህ(יהוה) የሰጠኝ ልጆች” ይላል፡፡",
      "14": "ስለዚህ ልጆች ሥጋና ደም ያላቸው ሰዎች እንደመሆናቸው መጠን፤ ያሹዋም እንደ እነርሱ ሰው ሆነ፤ ይህን ያደረገውም በሞቱ አማካይነት በሞት ላይ ሥልጣን ያለውን ዲያብሎስን ለመሻር ነው፡፡",
      "15": "እንዲሁም ሞተን በመፍራት ምክንያት ዕድሜ ልካቸውን በባርነት ይገዙ የነበሩትን ለመዋጀት ነው፡፡",
      "16": "ምክንያቱም የያሹዋ ፍላጎት መላእክትን ለመርዳት ሳይሆን፤ የአብርሃምን ዘር ለመርዳት አስቦ ነው፤",
      "17": "ስለዚህ በሁሉ ነገር ወንድሞቹን መምሰል ተገባው፤ በዚህም ዐይነት የሰዎችን ኃጢአት ለመደምሰስ ብሎ ያህቬህ(יהוה)ን ለማገልገል ታማኝና መሐሪ ሊቀ ካሕናት ሆነ፡፡",
      "18": "እርሱ ራሱ በተፈተነ ጊዜ መከራን ስለተቀበለ፤ የሚፈትኑትን መርዳት ይችላል፡፡"
    },
    "Chapter 3": {
      "1": "ያህቬህ(יהוה) ጥሪ የተቀበላችሁ ቅዱሳን ወንድሞቼ ሆይ! የእምነታችን ሐዋርያና ሊቀ ካህናት የሆነውን ያሹዋን አስቡ፡፡",
      "2": "ሙሴ በያህቬህ(יהוה) ቤት ሁሉ ታማኝ እንደነበረ፤ ያሹዋም ለሾመው ለያህቬህ(יהוה) ታማኝ ነበር፡፡",
      "3": "ቤትን የሚሠራ ከቤቱ ይልቅ የበለጠ ክብር እንዳለው ሁሉ፤ ያሹዋም ከሙሴ ይልቅ የበለጠ ክብር የተገባው ሆኖ ተገኝቶአል፡፡",
      "4": "በእርግጥ ቤት ሠሪ አለው፤ ሁሉን ነገር የሠራ ግን ያህቬህ(יהוה) ነው፡፡",
      "5": "ወደፊት መባል ለሚገባው ነገር ምስክር እንዲሆን ሙሴ በያህቬህ(יהוה) ቤት ሁሉ እንዳገልጋይ ሆኖ ታማኝ ነበር፡፡",
      "6": "መሲሕ ግን በያህቬህ(יהוה) ቤት ታማኝ የሆነው እንደ ልጅ ሆኖ ነው፤ ቤቱም እኛ ነን፤ ቤቱ የምንሆነውም የምንተማመንበትን ነገርና የምንመካበትን ተስፋ አጽንተን ብንይዝ ነው፡፡",
      "7": "ስለዚህ መንፈስ ቅዱስ እንደሚለው፤ \"ዛሬ ድምጹን ስትሰሙ፤\"",
      "8": "\"በበረሓ በተፈታተናችሁኝ ጊዜ እንዳመጻችሁት ዐይነት ልባችሁን እልኸኛ አታድርጉ፤\"",
      "9": "\"እዚያ አባቶቻችሁ ተፈታተኑኝ፤ ተገዳደሩኝም፤ አርባ ዓመት ያደረግሁትንም አዩ\" ይላል ያህቬህ(יהוה)፡፡",
      "10": "\"ስለዚህ ያንን ትውልድ ተቆጥቼ፤ 'ልባቸው ዘወትር ይሳሳታል፤ መንገዴንም አላወቁም'አልሁ፡፡\"",
      "11": "\"ደግሞም፤ 'እኔ ወደምሰጣቸው የዕረፍት ቦታ ከቶ አይገቡም' ብዬ በቁጣዬ ምያለሁ፡፡\"",
      "12": "ወንድሞቼ ሆይ! ከእናንተ ማንም ከሕያው ያህቬህ(יהוה) የሚያርቅ ክፉና የማያምን ልብ እንዳይኖረው ተጠንቀቁ፡፡",
      "13": "ይልቅስ ከእናንተ በኃጢአት ተታሎ እልኸኛ እንዳይሆን \"ዛሬ\" የተባለው ጊዜ እስካለ ድረስ በየቀኑ በመመካከር ተረዳዱ፡፡",
      "14": "ምክንያቱም በመጀመሪያ የነበረንን የእምነት ሁኔታ እስከ መጨረሻ አጽንተን ከያዝን፤ ከመሲሕ ጋር ወራሾች እንሆናለን፡፡",
      "15": "ይህም \"ዛሬ ድምጹን ስትሰሙ፤ በዚያ እንዳመጻችሁት ዐይነት ልባችሁን እልኸኛ አታድርጉ\" ተብሎ እንደተነገረው ነው፡፡",
      "16": "ለመሆኑ እነዚያ ድምጹን ሰምተው ያመጹ እነማን ነበሩ? እነርሱ ሙሴ እየመራቸው ከግብጽ የወጡት ሁሉ አልነበሩምን?",
      "17": "ያህቬህ(יהוה)ን አርባ ዓመት ሙሉ ሲያስቆጡት የኖሩ እነማን ነበሩ? እነዚያ ኃጢአት የሠሩና ሬሳቸው በበረሓ ወድቆ የቀረው አይደሉምን?",
      "18": "ደግሞስ እነዚያን ያልታዘዙትን ካልሆነ \"ወደ ዕረፍቴ አትገቡም\" ብሎ የማለባቸው እነማን ነበሩ?",
      "19": "እንግዲህ ሊገቡ ያልቻሉት ባለማመናቸው ምክንያት መሆኑን እናያለን፡፡"
    },
    "Chapter 4": {
      "1": "ስለዚህ እርሱ ወደሚሰጠን የዕረፍት ቦታ ለመግባት የተቀበልነው ተስፋ ገና የጸና ስለሆነ፤ ከእናንተ ማንም ወደዚህ የዕረፍት ቦታ የመግባት ዕድል ሳያገኝ እንዳይቀር ሁላችንም በመፍራት እንጠንቀቅ፡፡",
      "2": "ምክንያቱም መልካሙን ዜና እነርሱ እንደሰሙት እኛም ሰምተነዋል፤ ነገር ግን እነርሱ የሰሙትን ቃል በእምነት ስላልተቀበሉት አልጠቅማቸውም፡፡",
      "3": "ያህቬህ(יהוה) \"እኔ ወደምሰጣቸው የዕረፍት ቦታ ከቶ አይገቡም ብዬ በቁጣዬ ምያለሁ\" እንዳለው፤ እኛ ያመንን ወደዚ ያህቬህ(יהוה) ወደሚሰጠን ወደ ዕረፍት ቦታ እንገባለን፤ እንግዲህ የያህቬህ(יהוה) ሥራ ዓለም ከመፈጠሩ ጀምሮ ተጠናቆአል ማለት ነው፤",
      "4": "ምክንያቱም ስለ ሰባተኛው ቀን በአንድ ስፍራ \"ያህቬህ(יהוה) ከሥራ ሁሉ በሰባተኛው ቀን ዐረፈ\" ተብሎ ተጽፎአል፡፡",
      "5": "እንዲሁም በዚሁ ስፍራ ላይ እንደገና \"እኔ ወደምሰጣቸው የዕረፍት ቦታ ከቶ አይገቡም\" ይላል፡፡",
      "6": "እነዚህ መልካሙን ዜና በመጀመሪያ የሰሙት ባለመታዘዛቸው ምክንያት ያህቬህ(יהוה) ወደ ሚሰጣቸው የዕረፍት ቦታ አልገቡም፤ ሆኖም ወደዚያ እንዲገቡ የተፈቀደላቸው አንዳንዶች ነበሩ፡፡",
      "7": "ይህም አስቀድሜ እንደጠቀስሁት፤ \"ዛሬ ድምጹን ስትሰሙ፤ ልባችሁን እልኸኛ አታድርጉ\" ሲል፤ ያህቬህ(יהוה) ከብዙ ዘመን በኋላ በዳዊት አማካይነት በተናገረው ቃል \"ዛሬ\" ተብሎ የተጠራውን ቀን በመወሰኑ ተረጋግጦአል፡፡",
      "8": "ኢያሱ የያህቬህ(יהוה)ን የዕረፍት ቦታ ስጥቶአቸው ቢሆንማ ኖሮ፤ ያህቬህ(יהוה) እንደገና \"ዛሬ\" በማለት ስለ ሌላ ቀን ባልተናገረ ነበር፡፡",
      "9": "እንግዲህ የያህቬህ(יהוה) ሕዝብ የሰበትን ዕረፍት የመሰለ ዕረፍት ገና ይቀረዋል፤",
      "10": "ምክንያቱም ያህቬህ(יהוה) ወደሚሰጠው የዕረፍት ቦታ የሚገባ ከሥራው ያርፋል፡፡",
      "11": "ስለዚህ ማንም የእነዚያን ሰዎች አለመታዘዝ ተከትሎ እንዳይወድቅ፤ ወደ ያህቬህ(יהוה) የዕረፍት ቦታ ለመግባት እንትጋ፡፡",
      "12": "የያህቬህ(יהוה) ቃል ሕያውና የሚሠራ ነው፤ ሁለት አፍ ካለው ሰይፍ ይልቅ ስለታም ነው፤ ነፍስንና መንፈስን፤ ጅማትንና ቅልጥምን እስኪለያይ ድረስ የሚቆራርጥ ነው፤ በልብ ውስጥ የተሰወረውንም አሳብና ሞኞት መርምሮ የሚፈርድ ነው፡፡",
      "13": "ከያህቬህ(יהוה) ፊት የሚሰወር ምንም ፍጥረት የለም፤ በእርሱ ዐይን ፊት፤ ሁሉ ነገር ግልጥና ዕርቃኑን ሆኖ የሚታይ ነው፤ እኛም መልስ መስጠት የሚገባን በእርሱ ፊት ነው፡፡",
      "14": "እንግዲህ ወደ ሰማይ የወጣ ታላቅ ሊቀ ካህናት ስላለን እምነታችንን አጥብቀን እንያዝ፤ እርሱም የያህቬህ(יהוה) ልጅ ያሹዋ ነው፡፡",
      "15": "ምክንያቱም እኛ ያለን ሊቀ ካሕናት፤ በድካማችን ሊራራልን የሚችል ነው፤ እነርሱ በሁሉ ነገር እንደ እኛ ተፈተነ፤ ሆኖም፤ ምንም ኃጢአት አልሠራም፡፡",
      "16": "እንግዲህ ምሕረት እንድንቀበልና በሚያስፈልገንም ጊዜ የሚረዳንን ጸጋ እንድናገኝ፤ ጸጋ ወደሚገኝበት ወደ ያህቬህ(יהוה) ዙፋን በመተማመን እንቅረብ፡፡"
    },
    "Chapter 5": {
      "1": "እያንዳንዱ ሊቀ ካህናት ከሰዎች መካከል ተመርጦ የኃጢአትን ስርየት የሚያስገኝ መባንና መሥዋዕትን ለማቅረብ ያህዌ በሚመለከት ነገር ስለ ሰዎች ተወክሎ ይሾማል፡፡",
      "2": "እርሱ ራሱ በደካማነት የተያዘ ስለሆነ ደንቆሮዎችንና ስሕተተኞችን በርኅራኄ ሊመለከታቸው ይችላል፡፡",
      "3": "እርሱ ራሱም በደካማነት የተያዘ ስለሆነ የኃጢአት ይቅርታን የሚያስገኝ መሥዋዕትን ማቅረብ የሚገባው ለሕዝቡ ብቻ ሳይን ለራሱም ጭምር ነው፡፡",
      "4": "እንደ አሮን ከያህዌ የተጠራ ካልሆነ በቀር ማንም ይህን ክብር በገዛ ራሱ አይወስድም፡፡",
      "5": "እንዲሁም መሲሕ ሊቀ ካህናት የመሆንን ክብር በገዛ ራሱ አልወሰደም፤ ነገር ግን እርሱ ሊቀ ካህናት የመሆንን ክብር ያገኘው፤ 'አንተ ልጄ ነህ፤ እኔ ዛሬ ወልጄሃለሁ' ካለው ከያህዌ ነው፡፡",
      "6": "በሌላም ስፍራ ያህዌ፤ 'እንደ መልከ ጼዴቅ የክህነት ሹመት አንተ ለዘላለም ክህን ነህ' ይላል፡፡",
      "7": "ያሹዋ ሰው ሆኖ በዚህ ምድር በኖረበት ጊዜ ከሞት ሊያድነው ወደሚችል አምላክ በታላቅ ጩኸትና በብዙ እንባ ጸሎትንና ልመናን አቀረበ፤ በትሕትና በመታዘዙም ያህዌ ጸሎቱን ሰማው፡፡",
      "8": "ምንም እንኳ የያህዌ ልጅ ቢሆን፤ ከተቀበለው መከራ መታዘዝን ተማረ፡፡",
      "9": "ፍጹም ሆኖ ከተገኘም በኋላ ለሚታዘዙት ሁሉ የዘላለም ደኅንነት ምክንያት ሆነላቸው፡፡",
      "10": "ያህዌም በመልከ ጼዴቅ የክህነት ሹመት ሊቀ ካህናት አድርጎ ሾመው፡፡"
    },
    "Chapter 6": {
      "1": "እንግዲህ ስለ መሲሕ የተሰጠውን የመጀመሪያ ትምህርት ትተን፤ ፍጹም ወደሆነው ትምህርት እንለፍ፤ ከሞተ ሥራ ንስሓ የመግባትንና በያህዌ የማመንን መሠረት እንደገና አንመሥርት፤",
      "2": "እንዲሁም የጥምቀትን፤ የእጅ መጫንን፤ ከሞት የመነሣትን፤ የዘላለም ፍርድን ትምህርት አንመሥርት፡፡",
      "3": "ይልቅስ ወደፊት እንሂድ፤ ያህዌ ቢፈቅድልን ይህንን እናደርጋለን፡፡",
      "4": "ከመንገድ የወጡትን ሰዎች ወደ ንስሓ መመለስ እንዴት ይቻላል! እነዚህ ሰዎች እኮ ከዚህ በፊት ብርሃን በርቶላቸው ነበር፤ ሰማያዊውንም ስጦታ ቀምሰው ነበር፤ የመንፈስ ቅዱስም ተካፋዮች ሆነው ነበር፤",
      "5": "የያህዌን መልካም ቃልና የሚመጣውን ዓለም ኅይል ቀምሰው ነበር፤",
      "6": "ከዚህ ሁሉ በኋላ ከመንገድ ከወጡ፤ እነርሱን ወደ ንስሓ መመለስ አይቻልም፤ ምክንያቱም እነርሱ የያህዌን ልጅ እንደገና ይሰቅሉታል፤ ያዋርዱታልም፡፡",
      "7": "ብዙ ጊዜ በእርስዋ ላይ የሚወርደውን ዝናም የጠጣች መሬት፤ ተክል ለተከለባት ሰው ጥቅም የምትሰጥ በመሆንዋ ያህዌ ይባርካታል፡፡",
      "8": "እሾኽና አሜከላ ብታበቅል ግን ጥቅመቢስ ትሆናለች፤ ለመረገምም ቀርባለች፤ መጨረሻዋም በእሳት መቃጠል ነው፡፡",
      "9": "ወዳጆች ሆይ! ምንም እንኳ እንዲህ ብንናገር እናንተ ከደኅንነታችሁ የሚገኝ የተሻለ በረከት እንዳላችሁ እናውቃለን፡፡",
      "10": "ያህዌ ቅን ፈራጅ ነው፤ ሥራችሁንና በፊትም ሆነ አሁን ቅዱሳንን በመርዳት ስለ ስሙ ያሳያችሁትን ፍቅር አይረሳም፡፡",
      "11": "እናንተ ሁላችሁም በተስፋ የምትጠባበቁትን ነገር እስክትጨብጡ ድረስ ትጋታችሁን እስከ መጨረሻ እንድታሳዩ እንመኛለን፤",
      "12": "የምንመኘውም በእምነትና በትዕግሥት ጸንተው በተስፋ የተሰጣቸውን ነገር የሚወርሱትን ሰዎች እንድትመስሉ እንጂ ዳተኞች እንድትሆኑ አይደለም፡፡",
      "13": "ያህዌ ለአብርሃም ተስፋ በሰጠው ጊዜ፤ የሚምልበት ከእርሱ የበለጠ ሌላ ማንም ስለሌለ እንዲህ ሲል በራሱ ማለ፤",
      "14": "'በእርግጥ እባርክሃለሁ፤ ዘርህንም አበዛዋለሁ፡፡'",
      "15": "አብርሃም በትዕግሥት ጠብቆ ተስፋ የተደረገለትን ነገር አገኘ፡፡",
      "16": "ሰዎች ሲምሉ ከራሳቸው በሚበልጥ ስም ይሞላሉ፤ ንግግራቸውንም በመሐላ በማጽናት በመካከላቸው ያለውን ክርክር ሁሉ ያስወግዳሉ፡፡",
      "17": "በዚህ ዐይነት ያህዌ ውሳኔው የማይለወጥ መሆኑን ለማስረዳት ፈልጎ፤ ለተስፋው ወራሾች ተስፋቸውን በመሐላ አጸናላቸው፡፡",
      "18": "በዚሁ ዐይነት ያህዌ የማይለወጡትንና የማይዋሽባቸውን፤ ሁለቱን ነገሮች፤ ማለትም ተስፋውንና መሐላውን ሰጥቶናል፤ በእነዚህም በሁለቱ ነገሮች አማካይነት በፊታችን ያለውን ተስፋ አጥብቀን መያዝ እንድንችል መጠጊያ ለማግኘት ወደ እርሱ የሸሸን እኛ፤ ብርቱ መጽናናትን እናገኛለን፡፡",
      "19": "ይህ ተስፋ ለሕይወታችን እንደማይነቃነቅ አስተማማኝ መልሕቅ ነው፤ እርሱም መጋረጃውን አልፎ ወደ መቅደስ ይገባል፡፡",
      "20": "ወደዚህም መቅደስ ያሹዋ እንደ መልከ ጼዴቅ የክህነት ሹመት ለዘላለም ሊቀ ካሕናት ሆኖ፤ ስለ እኛ ቀድሞ ገብቶአል፡፡"
    },
    "Chapter 7": {
      "1": "መልከ ጼዴቅ የሳሌም ንጉሥና የልዑል ያህዌ ካህን ነው፤ ይህ መልከ ጼዴቅ አብርሃም ነገሥታትን አሽንፎ ሲመለስ በመንገድ ተገናኝቶ ባረከው፡፡",
      "2": "አብርሃምም ከያዘው ነገር ሁሉ ዐሥራት አውጥቶ ሰጠው፤ (የስሙ ትርጓሜ አንደኛው 'የጽድቅ ንጉሥ' ሌላው 'የሳሌም ንጉሥ' ወይም 'የሰላም ንጉሥ' ማለት ነው፡፡)",
      "3": "መልከ ጼዴቅ አባትና እናት ወይም የትውልድ ሐረግ የለውም፤ ለዘመኑ መጀመሪያ፤ ለሕይወቱም መጨረሻ የለውም፤ ይህ መልከ ጼዴቅ የያህዌ ልጅ ምሳሌ በመሆን ለዘላለም ካህን ሆኖ ይኖራል፡፡",
      "4": "ይህ ሰው እንዴት ታላቅ እንደሆነ ተመልከቱ! የነገድ አባት የሆነው አብርሃም እንኳ በምርኮ ካገኘው ነገር ዐሥራት አውጥቶ ሰተው፡፡",
      "5": "እነዚህ በክህነት ሥራ ላይ የሚመደቡት የሌዊ ዘሮች ከሕዝቡ ዐሥራት እንዲቀበሉ በሙሴ ህግ ታዞላቸዋል፤ ታዲያ እኮ ይህም ሕዝብ የአብርሃም ዘርና የእርሱም ወንድም ነው፡፡",
      "6": "ምንም እንኳ ያ መልከ ጼዴቅ የሌዋውያን ዘር ባይሆንም፤ ከአብርሃም ዐሥራትን ተቀበለ፤ የተስፋ ቃል የተሰጠውን አብርሃምንም ባረከው፡፡",
      "7": "ቡራኬን ከሚቀበል ይልቅ፤ ቡራኬን የሚሰጥ እንደሚበልጥ ጥርጥር የለውም፡፡",
      "8": "በአንድ በኩል ዐሥራት የሚቀበሉት ሟች የሆኑት ሌዋውያን ናቸው፤ በሌላ በኩል ግን ዐሥራት የሚቀበለው ሕያው ሆኖ እንደሚኖር የተመሰከረለት መልከ ጼዴቅ ነው፡፡",
      "9": "እንግዲህ ዐሥራትን መቀበል የሚገባው ሌዊ ራሱ በአብርሃም አማካይነት ዐሥራትን ሰጥቶአል ማለት ነው፤",
      "10": "ምክንያቱም መልከ ጼዴቅ አብርሃምን በተገናኘው ጊዜ ሌዊ ከአባቱ ከአብርሃም ገና አልተወለደም ነበር፡፡",
      "11": "እንግዲህ ለሕዝቡ ሕግ የተሰጠው በሌዊ ክህነት መሠረት ነው፤ ይህ ክህነት ፍጹም ቢሆን ኖሮ፤ አሮን የክህነት ሹመት ሳይሆን፤ የመልከ ጼዴቅ የክህነት ሹመት ያለው ሌላ ካህን መምጣት ባላሰፈለገም ነበር፤",
      "12": "ምክንያቱም ካህኑ ሲለወጥ፤ ሕጉም እንዲለወጥ ያስፈልጋል፡፡",
      "13": "ይህ ሁሉ የተነገረለት ካህን ከሌላ ነገድ ነው፤ ከዚህ ነገድ ማንም ወደ መሠዊያው ቀርቦ ያገለገለ የለም፡፡",
      "14": "ጌታችን ከይሁዳ ነገድ መሆኑ የታወቀ ነው፤ ሆኖም ሙሴ ስለ ካህናት ሲናገር የይሁዳን ነገድ አስመልክቶ የተናገረው ምንም ነገር የለም፡፡",
      "15": "ይህ ነገር በጣም ግልጥ ሆኖ የሚገኘው እንደ መልከ ጼዴቅ ያለ ካህን ሲመጣ ነው፤",
      "16": "እርሱ ካህን የሆነው በሥጋዊ ህግ መሠረት ሳይሆን በማይሻር የሕይወት ኅይል ነው፤",
      "17": "ምክንያቱም 'እንደ መልከ ጼዴቅ የክህነት ሹመት አንተ ለዘላለም ክህን ነህ' ተብሎ ተመስክሮለታል፡፡",
      "18": "የቀድሞው ተእዛዝ ደካማና የማይጠቅም ስለሆነ ተሽሯል፤",
      "19": "ምክንያቱም በሙሴ ሕግ ምንም ነገር ፍጹም ሊሆን አልቻለም፤ አሁን ግን ወደ ያህዌ የምንቀርብበት የተሻለ ተስፋ መጥቶአል፡፡",
      "20": "ከዚህም በቀር ይህ ክህነት ያለ መሐላ የሆነ አይደለም፤ እነዚያ ከዚህ በፊት ካህናት የሆኑት ያለ መሀላ ነው፤",
      "21": "እርሱ ግን ካህን የሆነው በመሐላ ነው፤ ምክንያቱም፤ 'ጌታ 'አንተ ለዘላለም ካህን ነህ' ብሎ ሞሎአል፤ አይጸጸትም' ተብሎ ተነግሮለታል፡፡",
      "22": "በዚህ መሐላ ምክንያት ኢየሱስ ለታሻለው ኪዳን ዋስ ሆኖአል፡፡",
      "23": "በሞት ምክንያት አንድ ካህን ሳይለወጥ የቀድሞዎቹ ካህናት ቁጥራቸው ብዙ ነበር፡፡",
      "24": "እርሱ ግን ለዘላለም የሚኖር በመሆኑ ክህነቱ የማይለወጥ ነው፡፡",
      "25": "ስለዚህ እነርሱን ለማማለድ ለዘላለም ሕያው ሆኖ ስለሚኖር፤ በእነርሱ አማካይነት ወደ ያህዌ የሚመጡትን �ሁሉ በፍጹም ሊድናቸው ይችላል፡፡",
      "26": "እንግዲህ የሚያሰፈልገንን የሚዘጋጅልን ሊቀ ካህናችን ያሹዋ ነው፤ እርሱ ቅዱስ የሆነ፤ ያለ ነቀፋ የሆነ፤ ንጹሕ የሆነ፤ ከኃጢአተኞች የተለየ፤ ከሰማያት በላይ ከፍ ያለ ነው፡፡",
      "27": "እነርሱ እኮ እንደ ሌሎቹ ሊቃነ ካህናት በመጀመሪያ ስለ ራሱ ኃጢአት፤ በኋላም ስለ ሕዝቡ ኃጢአት በየቀኑ መሥዋዕት ማቅረብ አያሰፈልገውም፤ ምክንያቱም ራሱን መሥዋዕት አድርጎ ባቀረበ ጊዜ ይህን ነገር በማያዳግም ሁኔታ ፈጽሞታል፡፡",
      "28": "የሙሴ ሕግ ሊቀ ካህናት አድርጎ የሚሾማቸው ደካሞች ሰዎችን ነው፤ ከሕግ በኋላ የመጣው የመሐላ ቃል ግን ለዘላለም ፍጹም የሆነውን የያህቬህ(יהוה)ን ልጅ ይሾማል፡፡ "
    },

    "Chapter 8": {
      "1": "እንግዲህ ከምንነጋገርባቸው ነገሮች ዋናው ነገር ይህ ነው፤ በሰማይ በልዑል ያህዌህ(יהוה) ዙፋን ቀኝ የተቀመጠ እንዲህ ያለ ሊቀ ካህናት አለን፤",
      "2": "እርሱ የሚያገለግለው እውነተኛ ድንኳን በሆነችው መቅደስ ነው፤ ይህች ድንኳን የተተከለችው በሰው እጅ ሳይሆን በያህዌህ(יהוה) ነው፡፡",
      "3": "እያንዳንዱ ሊቀ ካህናት የሚሾመው መባንና መሥዋዕትን ለማቅረብ ነው፤ ስለዚህ ይህም ካህን የሚያቀርበው አንድ ነገር ሊኖረው ያሰፈልጋል፡፡",
      "4": "እርሱ በምድር ቢሆን ኖሮ ካህን ባልሆነም ነበር፤ ምንያቱም በሙሴ ህግ መሠረት መባን የሚያቀርቡ ካህናት አሉ፡፡",
      "5": "እነርሱ የሚያገለግሉት ለሰማያዊ ነገሮች ምሳሌና ጥላ በሆኑት ነገሮች ነው፤ ይህም የሆነው ሙሴ ድንኳኒቱን በሚሠራበት ጊዜ፤ ያህዌህ(יהוה) “በተራራው ላይ በጥንቃቄ አድርግ” ብሎ ባዘዘው መሠረት ነው፡፡",
      "6": "አሁን ግን ያሹዋ አማካይ የሆነበት ኪዳን ከአሮጌው ኪዳን የበለጠና በተሻለ ተስፋ ላይ የተመሠረተ እንደመሆኑ መጠን፤ ለእርሱ የተሰጠው አገልግሎት የበለጠ ነው፡፡",
      "7": "የመጀመሪያው ኪዳን ነቀፋ የሌለው ሆኖ ቢገኝ ኖሮ፤ ሁለተኛው ኪዳን ባላስፈለገ ነበር፡፡",
      "8": "ምክንቱም ያህዌህ(יהוה) በሕዝቡ ላይ ነቀፋ መኖሩን በማመልከት እንዲህ ይላል፤ “እንሆ ከእስራኤል ሕዝብና ከይሁዳ ሕዝብ ጋር አዲስ ኪዳን የምገባበት ጊዜ ይመጣል ይላል ጌታ፡፡",
      "9": "ይህም ኪዳን እነርሱን ከግብጽ ለማውጣት እጃቸውን በያዝሁ ጊዜ ከአባቶቻቸው ጋር እንደገባሁት ኪዳን ያለ አይደለም፤ እነርሱ በኪዳኔ ስላልጸኑ፤ እኔም ችላ አልኩአቸው ይላል ጌታ፡፡",
      "10": "እንሆ! ከዚህ ጊዜ በኋላ ከእስራኤል ሕዝብ ጋር የምንገባው ኪዳን ይህ ነው ይላል ጌታ፤ እኔ ሕጌን በልባቸው አኖራለሁ፤ በአእምሮአቸውም እጽፋዋለሁ፤ አምላካቸውም እሆናለሁ፤ እነርሱም ሕዝቤን ይሆናሉ፡፡",
      "11": "‘ያህዌህ(יהוה)ን ዕወቅ’ ብሎ የአገሩንም ሰው ሆነ፤ ወንድሙን የሚያስተምር ማንም አይኖርም፤ ምክንያቱም ከትንሹ ጀምሮ እስከ ትልቁ ሁሉም ያውቀኛል፤",
      "12": "በደላቸውንም ይቅር እልላቸዋለሁ፤ ኃጢአታቸውንም ከእንግዲህ ወዲህ አላሳታውስባቸውም፡፡”",
      "13": "እንግዲህ “አዲስ ኪዳን” ሲል የፈተኛውን ኪዳን አሮጌ አድርጎታል ማለት ነው፤ ስለዚህ የተሠራበትና አሮጌው ነገር ሁሉ የሚጠፋበት ጊዜ ተቃርቧል፡፡"
    },
    "Chapter 9": {
      "1": "የመጀመሪያው ኪዳን የመንፈሳዊ አገልግሎት ሥርዓትና ምድራዊ መቅደስ ነበረው፤",
      "2": "ሁለት ክፍሎች ያሏት ድንኳን ተዘጋጅታ ነበር፡፡ መቅረዙና ጠረጴዛው፤ የመሥዋዕቱም ኅብስት የነበረባት የመጀመሪያይቱ ክፍል “ቅድስት” ትባል ነበር፡፡",
      "3": "ከሁለተኛው መጋረጃ ወዲያ የምትገኘው ውስጠኛዋ ክፍል “ቅድስተ ቅዱሳን ትባል ነበር፡፡",
      "4": "በዚህችኛዋ ክፍል ውስጥ የወርቅ ማዕጠንትና በወርቅ የተለበጠች የኪዳን ታቦት ነበሩባት፤ ከዚህችም የኪዳን ታቦት ውስጥ መና ያለበት ወርቅ መሶብ፤ የለመለመችው የአሮን በትር፤ ኪዳኑ የተጻፈባት ጽላት ነበሩ፡፡",
      "5": "በታቦትዋም ላይ ያለውን የስርየት መክደኛ በክንፋቸው የሚጋርዱ የክብር ኪሩቤል ነበሩ፤ ነገር ግን ስለእነዚህ ነገሮች ሁሉ አሁን በዝርዝር መናገር አንችልም፡፡",
      "6": "ሁሉ ነገር በዚህ ሁኔታ ከተዘጋጀ በኋላ ካህናት አገልግሎታቸውን ለመፈጸም ወደ ድንኳኒቱ መጀመሪያ ክፍል ዘወትር ይገባሉ፡፡",
      "7": "ወደ ሁለተኛዋ ውስጠኛ ክፍል የሚገባው ግን ሊቀ ካህናቱ ብቻ ነው፤ የሚገባውም በዓመት አንድ ቀን ብቻ ነው፤ እርሱም ስለ ራሱ ኃጢአትና ሕዝቡ ባለማወቅ ስላደረገው ኃጢአት የሚያቀርበውን ደም ሳይዝ አይገባም፡፡",
      "8": "የመጀመሪያይቱ ድንኳን እስካለች ድረስ ወደ ቅድስተ ቅዱሳን የሚወስደው መንገድ ገና ያልተገለጠ መሆኑን መንፈስ ቅዱስ በዚህ ዐይነት ያሳያል፡፡",
      "9": "ይህም ለአሁኑ ጊዜ ምሳሌ ነው፤ በዚህ ዐይነት የሚቀርቡት መባና መሥዋዕት የአቅራቢውን ሰው ኅሊና ፍጹም ሊያደርጉት አይችሉም፤",
      "10": "እነዚህ ነገሮች የመታደስ ጊዜ እስኪመጣ ድረስ በሥራ ላይ የዋሉ ዓለማዊ ሥርዓቶች ናቸው፤ እነርሱ ስለ መብልና ስለ መጠጥ፤ ስለ ልዩ ልዩ የመታጠብ ሥርዓቶችም ብቻ የተደረጉ ናቸው፡፡",
      "11": "ነገር ግን መሲሕ አሁን ለሚሆኑት መልካም ነገሮች ሊቀ ካህናት ሆኖ መጥቷል፤ እርሱ የገባበት ድንኳን ትልቅና ፍጹም ናት፤ ይህች ድንኳን በሰው እጅ ያልተሠራችና ከዚህ ፍጥረት ያልሆነች ናት፡፡",
      "12": "እርሱ ወደ ቅድስተ ቅዱሳን በማያዳግም ሁኔታ የራሱን ደም ይዞ ገባ እንጂ የፍየሎችን የኮርማዎችን ደም ይዞ አልገባም፤ በዚህም ዐይነት የዘላለም ደኅንነትን አስገኘልን፡፡",
      "13": "የፍየሎችና የኮርማዎች ደም፤ ለመሥዋዕት የተቃጠለች ጊደር ዐመድ በረከሱ ሰዎች ላይ ሲረጭ ከሥጋዊ ርኩሰት አንጽቶ የሚቀድሳቸው ከሆነ፤",
      "14": "በዘላለም መንፈስ አማካይነት ራሱን ነውር የሌለበት መሥዋዕት አድርጎ ለያህዌህ(יהוה) ያቀረበው የመሲሕ ደም ሕያው ያህዌህ(יהוה)ን እንድናገለግል ኅሊናችንን ከሞተ ሥራ እንዴት ይበልጥ ያነጻ!",
      "15": "የተጠሩት ያህዌህ(יהוה) በተስፋ የሰጠውን ዘላለማዊ ርስት እንዲወርሱ፤ መሲሕ የአዲስ ኪዳን ማእከላዊ ሆኖአል፤ ይህም የሆነው ሰዎች ከመጀመሪያው ኪዳን ሥር ሆነው ከሠሩት ኃጢአት ለማዳን እርሱ በመሞቱ ነው፡፡",
      "16": "ኑዛዜ ሲኖር የተናዛዡን ሞት ማረጋገጥ ያስፈልጋል፤",
      "17": "ምክንያቱም የኑዛዜ ቃል የሚጸናው ተናዛዡ ከሞተ በኋላ ነው፤ ተናዛዡ በሕይወት ካለ ግን የኑዛዜው ቃል ዋጋ የለውም፡፡",
      "18": "በዚህ ምክንያት የመጀመሪያው ኪዳን እንኳ ያለ ደም የጸና አይደለም፡፡",
      "19": "በመጀመሪያ ሙሴ የሕግን ትእዛዝት ለሕዝቡ ሁሉ ነገረ፤ ከዚህ በኋላ የኮርማዎችን የፍየሎችን ደም ከውሃ ጋር አድርጎ የሕጉን መጽሐፍ ሕዝቡን ሁሉ በሂሶጶ በቀይ የበግ ጠጉር ረጨ፤",
      "20": "የረጨውም “ያህዌህ(יהוה) የደነገገላችሁ የኪዳን ደም ይህ ነው” ብሎ ነው፡፡",
      "21": "እንዲሁም በድንኳኒቱና በማገልገያ እቃ ሁሉ ላይ ደምን ረጨ፡፡",
      "22": "በእርግጥም በሙሴ ሕግ መሠረት ከጥቂት ነገር በቀር ሁሉም ነገር በደም ይነጻል፤ ደም ካልፈሰሰም የኃጢአት ስርየት አይገኝም፡፡",
      "23": "እንግዲህ እነዚህ የሰማያዊ ነገሮች ምሳሌ የሆኑት ሁሉ በዚህ ዐይነት ሥርዓት መንጻት ያስፈልጋቸው ነበር፤ የሰማይ ነገሮች ግን ከዚህ በሚበልጥ መሥዋእት መንጻት ያስፈልጋቸዋል፡፡",
      "24": "ምክንያቱም መሲሕ የእውነተኛይቱ “ቅድስት” ምሳሌ ወደ ሆነችውና በሰው እጅ ወደተሠራችው ቅድስተ ቅዱሳን አልገባም፤ እርሱ አሁን ስለእኛ በያህዌህ(יהוה) ፊት ለመታያት ወደ ሰማይ ገባ፡፡",
      "25": "የአይሁድ ሊቀ ካህናት የራሱ ያልሆነውን ደም ይዞ በየዓመቱ ወደ ቅድስተ ቅዱሳን ይገባ ነበር፤ ክርስቶስ ግን ራሱን ብዙ ጊዜ መስዋዕት አድርጎ ለማቅረብ አልገባም፡፡",
      "26": "እንዲህማ ቢሆን ኖሮ፤ ዓለም ከተፈጠረ ጀምሮ ብዙ ጊዜ መከራ መቀበል ባስፈለገው ነበር፤ አሁን ግን በዘመናት መጨረሻ ኃጢአትን ለማስወገድ ራሱን መሥዋእት በማድረግ በማያድግም ሁኔታ ተገልጦአል፡፡",
      "27": "ለሰው አንድ ጊዜ መሞት የተገባ ነው፤ ከሞት በኋላም ፍርድ አለበት፡፡",
      "28": "እንዲሁም መሲሕ የብዙዎችን ኃጢአት ለማስወገድ አንድ ጊዜ ተሠውቶአል፤ ደግሞም ኃጢአትን ለመሸከም ሳይሆን፤ እርሱን የሚጠባበቁትን ለማዳን ሁለተኛ ጊዜ ይገለጣል፡፡"
    },

    "Chapter 10": {
      "1": "የሙሴ ሕግ ወደ ፊት ለሚመጣው መልካም ነገር ምሳሌ ነበር እንጂ እውነተኛ መልክ አልነበረውም፤ ስለዚህ በየዓመቱ ዘወትር የሚሠዉትን መሥዋእቶች ይዘው ወደ ያህቬህ(יהוה) የሚቀርቡትን ሰዎች ፍጹሞች ሊያደርጋቸው ከቶ አይችልም፡፡",
      "2": "ሕግ ፍጹሞች ሊያደርጋቸው ቢችልማ ኖሮ፤ እነርሱ መሥዋእትን ማቅረብ በተዉ ነበር፤ ምክንያቱም ለአምልኮ የሚቀርቡት ሰዎች በማያዳግም ሁኔታ ከኃጢአት ስለነጹ፤ ኃጢአት እንደሌለባቸው በኅሊናቸው ይታወቃቸዋል፡፡",
      "3": "እነዚያ መሥዋእቶች ግን በየዓመቱ ኃጢአትን የሚያስታውሱባቸው ናቸው፡፡",
      "4": "ምክንያቱም የኮርማዎችና የፍየሎች ደም ኃጢአትን ለማስወገድ አይችልም፡፡",
      "5": "ስለዚህ መሲሕ ወደ ዓለም በመጣ ጊዜ እንዲህ አለ፤ 'መሥዋእትንና መባን አልፈለግህም ሰውነትን ግን አዘጋጀህልኝ፤",
      "6": "በሚቃጠል መሥዋእትና ስለ ኃጢአት ስርየት በሚሠዋ መሥዋዕት አልተደሰትህም፤",
      "7": "በዚያን ጊዜ፤ ‘አምላኬ ሆይ! በመጽሐፋ ስለ እኔ እንደተጻፈ ፍቃድህን ለመፈጸም መጥቻለሁ’ አልሁ፡፡'",
      "8": "በመጀመሪያ 'እነዚያን በህጉ መሠረት የሚቃጠለውን መሥዋእትና ስለ ኃጢአት ስርየት የሚሰዋውን መሥዋእት አልፈግህም፤ በእነርሱም አልተደሰትህም' አለ፡፡",
      "9": "ቀጥሎም 'እነሆ! ፈቃድህን ለመፈጸም መጥቻለሁ' አለ፤ በዚህ ሁኔታ ሁለተኛውን ዐይነት መሥዋዕት በቦታው ለመተካት የመጀመሪያውን አይነት መሥዋዕት ሽሮአል፡፡",
      "10": "በዚህም 'ፈቃድ' በሚለው ቃል መሠረት ያሹዋ መሺያ በሥጋ በማያዳግም ሁኔታ መሥዋዕት ሆኖ በመቅረቡ ምክንያት ተቀድሰናል፡፡",
      "11": "እያንዳንዱ ካህን ኃጢአትን ማስወገድ የማይችሉትን እነዚያኑ መሥዋዕቶች ዘወትር እያቀረበ በየቀኑ ቆሞ ያገለግላል፡፡",
      "12": "መሲሕ ግን ለዘላለም የሆነውን አንዱን መሥዋዕት ካቀረበ በኋላ በያህቬህ(יהוה) አብ ቀኝ ተቀምጧል፡፡",
      "13": "ከእንግዲህ ወዲህ ጠላቶቹ በሥልታኑ ሥር እስኪሆኑ ድረስ ይጠባበቃል፤",
      "14": "ምክንያቱም እንደዚህ የተቀደሱትን በአንዱ መሥዋዕት አማካይነት ለዘላለም ፍጹሞች ስለሚያደርጋቸው ነው፡፡",
      "15": "መንፈስ ቅዱስም በዚህ ነገር ይመሰክርልናል፤ በመጀመሪያ፤",
      "16": "'ከእነዚያ ቀኖች በኋላ ከእነርሱ ጋር የምገባው ኪዳን ይህ ነው ላል ጌታ፤ ሕጌን በልባቸው አኖራለሁ፤ በአእምሮአቸውም እጽፈዋለሁ፡፡'",
      "17": "ቀጥሎም 'ኃጢአታቸውንና ክፉ ሥራቸውን ከእንግዲህ ወዲህ አላስታውስባቸውም' ይላል፡፡",
      "18": "ስለዚህ ኃጢአት ሁሉ ከተደመሰሰ በኋላ፤ ስለ ኃጢአት ስርየት የሚቀርብ መሥዋዕት ከእንግዲህ ወዲህ አይኖርም፡፡",
      "19": "እንግዲህ ወንድሞቼ ሆይ! በያሹዋ ደም አማካይነት ወደ ቅድስተ ቅዱሳን ለመግባት የሚያስችለንን መተማመኛ አግኝተናል፤",
      "20": "የምንገባውም በመጋረጃው፤ ማለትም በሰውነቱ አማካይነት በከፈተልን በአዲሱና ዘላለማዊ በሆነው መንገድ ነው፡፡",
      "21": "በያህቬህ(יהוה) ቤት ላይ ሥልጣን ያለው ትልቅ ካህን አለን፡፡",
      "22": "ስለዚህ ከክፉ ኅሊና እንድንነጻ ልባችንን ተረጭተን፤ ሰውነታችንን በንጹሕ ውሃ ታጥበን፤ ቅን ልብና እውነተኛ እምነት ይዘን ወደ ያህቬህ(יהוה) እንቅረብ፡፡",
      "23": "የተስፋን ቃል የሰጠን ታማኝ ስለሆነ፤ አሁን አምነን የምንመሰክረውን ተስፋ ሳናወላውል አጥብቀን እንያዝ፡፡",
      "24": "በፍቅርና በመልካም ሥራ ነቅተን እንድንኖር አንዱ ሌላውን ያሳስበው፤",
      "25": "ዘወትር እየተገናኘን እርስ በርሳችን እንበረታታ እንጂ አንዳንዶች ማድረግ እንደለመዱት መሰብሰባችንን አንተው፤ ይልቁንም የጌታ መምጫ ቀን መቃረቡን እያስታወሳችሁ ይህን ነገር በይበልጥ አድርጉ፡፡",
      "26": "እውነትን ካወቅን በኋላ ሆን ብለን ኃጢአትን ብንሠራ ከእንግዲህ ወዲህ ስለ ኃጢአት የሚቀርብ ምንም መሥዋዕት አይኖረንም፡፡",
      "27": "አሁን የሚቀረው ግን ወደ ፊት የሚኖሆነው አስፈሪ ፍርድና ተቃዋሚዎችን የሚያቃጥል አስፈሪ እሳት ነው፡፡",
      "28": "የሙሴን ሕግ የጣስ ሁለት ወይም ሦስት ሰዎች ከመሰከሩበት ያለ ምህረት በሞት ይቀጣል፡፡",
      "29": "ታዲያ ያህቬህ(יהוה)ን ልጅ የናቀ፤ የተቀደሰበትን የኪዳን ደም ያረከሰ፤ የጸጋን መንፈስ የሰደበ፤ እንዴት ያለ የባሰ ቅጣት የሚገባው ይመስላችኋል!",
      "30": "ምክንያቱም 'በቀል የእኔ ነው፤ እኔ ብድራትን እከፍላለሁ' ያለው ማን መሆኑን እናውቃለን፤ እንዲሁም 'እግዚአብሄር በህዝቡ ላይ ይፈርዳል' ይላል፡፡",
      "31": "ስለዚህ በሕያው እግዚአብሄር እጅ መውደቅ እጅግ የሚስፈራ ነው፡፡",
      "32": "ብርህን ከበራላችሁ በኋላ ብዙ መከራ ተቀብላችሁ የታገሣችሁባቸውን እነዚያን ቀድሞዎቹን ቀኖች አስታውሱ፡፡",
      "33": "አንዳንድ ጊዜ በሰው ፊት ተሰድባችኋል፤ ተንገላታችኋል፤ አንዳንድ ጊዜም ይህን ዐይነት ሥቃይ ከደረሰባቸው ሰዎች ጋር በመተባበር አብራእሁ መከራ ተቀብላችኋል፡፡",
      "34": "እናንተ የተሻለና ለዘወትር የሚኖር ሀብት በሰማይ እንዳላችሁ በማወቃችሁ ለእስረኞች ራራችሁላቸው፤ ንብረታችሁም ሲወሰድባችሁ ታግሳችሁ ሁኔታውን በደስታ ተቀበላችሁ፡፡",
      "35": "እንግዲህ ታላቅ ሽልማት የምታገኙበትን መተማመኛችሁን አትጣሉት፡፡",
      "36": "የያህቬህ(יהוה)ን ፈቃድ ፈጽማችሁ፤ ያህቬህ(יהוה) ሊሰጣችሁ ቃል የገባላችሁን ነገር ለማግኘት መጽናት ያስፈልጋችኋል፡፡",
      "37": "ምክንያቱም እንዲህ ተብሎ ተጽፎአል፤ 'መምጣት የሚገባው ከጥቂት ጊዜ በኋላ ይመጣል፤ አይዘገይምም፤",
      "38": "ጻድቅ ሰው ግን በእምነት ሕይወትን ያገኛል፤ ወደ ኋላው ቢያፈገፍግ ግን ነፍሴ በእርሱ አትደሰትም፡፡'",
      "39": "እኛ ግን አምነው የሚድኑት ወገን ነን እንጂ ወደ ኋላ አፈግፍገው ከሚጠፉት ሰዎች ወገን አይደለንም፡፡"
    },
    "Chapter 11": {
      "1": "እምነት ማለት በተስፋ የምንጠባበቃቸውን ነገሮች እንደምናገኝ የሚያረጋግጥ፤ የማናያቸውም ነገሮች ስለመኖራቸው የሚያስረዳ ነው፡፡",
      "2": "የቀድሞ ሰዎች የተመሰገኑት በእምነት ምክንያት ነው፡፡",
      "3": "ዓለሞች በያህቬህ(יהוה) ቃል እንደተፈጠሩ የምንረዳው በእምነት ነው፤ ስለዚህ የሚታየው ሁሉ ከማይታየው እንደተሠራ እናውቃለን፡፡",
      "4": "አቤል ከቃየል መሥዋዕት የበለጠውን መሥዋዕት ለያህቬህ(יהוה) ያቀረበው በእምነት ነው፤ ያህቬህ(יהוה) የአቤልን መባ በደስታ በተቀበለ ጊዜ አቤል በእምነቱ ጻድቅ መሆኑ ተመሰከረለት፤ አቤል ከሞተ በኋላ በእምነቱ አማካይነት አሁንም እየተናገረ ነው፡፡",
      "5": "ሔኖክ ሞት እንዳይደርስበት ወደ ላይ የተወሰደው በእምነቱ ነው፤ ያህቬህ(יהוה) ስለ ወሰደውም አልተገኘም፤ ምክንያቱም ከመወሰዱ በፊት ያህቬህ(יהוה)ን ደስ እንዳሰኘ ተመስክሮታል፡፡",
      "6": "ያለ እምነት ያህቬህ(יהוה)ን ደስ ማሰኘት አይቻልም፤ ምክንያቱም ወደ ያህቬህ(יהוה) የሚቀርብ ሰው፤ ያህቬህ(יהוה) መኖሩንና እርሱን ለሚፈልጉት ሰዎችም ሽልማት የሚሰጥ መሆኑን ማመን አለበት፡፡",
      "7": "ገና ስለማይታየው ነገር ያህቬህ(יהוה) አስጠንቅቆ በነገረው ጊዜ ኖኅ ያህቬህ(יהוה)ን በመፍራት ቤተሰቡን ለማዳን መርከብን የሠራው በእምነት ነው፤ በእምነቱም ዓለምን ኮነነ፤ በእምነት የሚገኘውንም ጽድቅ ወረሰ፡፡",
      "8": "አብርሃም ርስት አድርጎ ወደሚቀበለው ስፍራ እንዲሄድ በተጠራ ጊዜ፤ ምንም እንኳ ወዴት እንደሚሄድ ባያውቅም ለመሄድ እሺ ብሎ የታዘዘው በእምነት ነው፡፡",
      "9": "እንደ እርሱ የተስፋው ቃል ወራሾች ከሆኑት ከይስሐቅና ከያዕቆብ ጋር በተሰፋይቱ አገር መጻተኛ ሆኖ በድንኳን የኖረው በእምነት ነው፡፡",
      "10": "ምክንያቱም ጽኑ መሠረት ያላትን፤ ያህቬህ(יהוה) ያቀዳትንና የሠራትን ከተማ ይጠባበቅ ስለ ነበር ነው፡፡",
      "11": "ሣራም ተስፋ ሰጪው ያህቬህ(יהוה) ታማኝ መሆኑን ስላወቀች፤ ምንም እንኳ በዕድሜ በመግፋቷ ምክንያት መውለድ የማትችል ብትሆንም የመጸነስን ኅይል ያገኘችው በእምነት ነው፡፡",
      "12": "ስለዚህ እንደ ሞተ ሰው ከሚቆጠረው ከአብርሃም እንደ ሰማይ ከዋክብት የበዛና እንደ ባሕር ዳር አሸዋ የማይቆጠር ዘር ተገኘ፡፡",
      "13": "እነዚህ ሁሉ የሞቱት በእምነት ሆነው ነው፤ ያህቬህ(יהוה) ሊሰጣቸው ቃል የገባላቸውንም ነገር አላገኙም፤ ነገር ግን ከሩቅ አይተው ልክ እንዳገኙት አድርገው ተደሰቱ፤ በምድርላይ እንግዶችና መጻተኞች መሆናቸውንም ተገነዘቡ፡፡",
      "14": "እንዲህ የሚናገሩ ሰዎች የራሳቸውን የሚሆነውን አገር እንደሚጠባበቁ ይመለከታሉ፡፡",
      "15": "ያንን የወጡበትን አገር አስታውሰውት ቢሆን ኖሮ ወደዚያ ለመመለስ በቻሉ ነበር፡፡",
      "16": "አሁን ግን የሚበልጠውን፤ በሰማይ ያለውን አገር ይናፍቃሉ፤ ስለዚህ ያህቬህ(יהוה) ከተማን ስላዘጋጀላቸው “አምላካችን” ብለው ቢጠሩት አያሳፍረውም፡፡",
      "17": "አብርሃም በተፈተነበት ጊዜ ይስሐቅን መሥዋዕት አድርጎ ያቀረበው በእምነት ነው፤ የተስፋን ቃል የተቀበለው አብርሃም አንድ ልጁን ሊሠዋው ነበር፤",
      "18": "ታዲያ እኮ ያህቬህ(יהוה)፤ “በይስሐቅ ዘር ይወጣልሃል” ብሎት ነበር፡፡",
      "19": "ያህቬህ(יהוה) ከሞት የማስነሳት ችሎታ እንዳለው አብርሃም በማመኑ፤ ልክ ከሞት የመነሳት ያህል ይስሐቅን እንደገና አገኘው፡፡",
      "20": "ይስሐቅ ወደ ፊት የሚሆነውን ነገር በማሰብ ያዕቆብንና ኤሳውን የባረካቸው በእምነት ነው፡፡",
      "21": "ያዕቆብ የሚሞትበት ጊዜ ሲቃረብ የዮሴፍን ልጆች እያንዳንዳቸው ያባረካቸውና በብትሩ ጫፍ ተደግፎ የሰገደው በእምነት ነው፡፡",
      "22": "ዮሴፍም የሚሞትበት ጊዜ ሲቃረብ እስራኤላውያን ከግብጽ እንደሚወጡ የተናገረ ስለ አጽሙም ምን ማድረግ እንዳለባቸው ትእዛዝ የሰጠው በእምነት ነው፡፡",
      "23": "የሙሴ ወላጆች ሙሴ በተወለደ ጊዜ መልከ መልካም መሆኑን ስላዩ የንጉሡን ትእዛዝ ሳይፈሩ ሦስት ወር የሸሸጉት በእምነት ነው፡፡",
      "24": "ሙሴ ካደገ በኋላ “የፈርዖን የልጅ ልጅ” ተብሎ መጠራትን እንቢ ያለው በእምነት ነው፤",
      "25": "ስለዚህም በኃጢአት ከሚገኘው ጊዜያዊ ደስታ ይልቅ፤ ከያህቬህ(יהוה) ሕዝብ ጋር መከራ መቀበልን መረጠ፡፡",
      "26": "ወደ ፊት የሚቀበለውን ሽልማት ስለተመለከተ፤ ከግብጽ ሃብት ይልቅ ስለ መሲሕ መዋረድ የበለጠ ሃብት መሆኑን አሰበ፡፡",
      "27": "የንጉሡንም ቁጣ ሳይፈራ ከግብጽ የወጣው በእምነት ነው፤ የማይታየውንም አምላክ እንዳየው ያህል ሆኖ በአላማው ጸና፡፡",
      "28": "የበኩር ልጆችን ለመግደል የታዘዘው መልአክ የእስራኤላውያንን የበኩር ልጆች እንዳይገድል በማለት የፋሲካንና የደም መርጨትን ስርዓት ያደረገው በእምነት ነው፡፡",
      "29": "እስራኤላውያን በደረቅ ምድር እንደሚሻገሩ ሆነው ቀይ ባሕርን የተሻገሩት በእምነት ነው፤ ግብጻውያን ግን እንዲሁ ለማድረግ በሞከሩ ጊዜ ሁሉም ሰጠሙ፡፡",
      "30": "እስራኤላውያን በኢያሪኮ ቅጽሮች ዙርያ ሰባት ቀን ከዞሩ በኋላ ቅጽሮቹን ያፈረሱት በእምነት ነው፡፡",
      "31": "አመንዝራይቱ ረዓብ ሰላዮችን በሰላም ስለተቀበለቻቸው ከማይታዘዙ ጋር ከመሞት የተረፈችው በእምነት ነው፡፡",
      "32": "እንግዲህ ሌላ ምን እላለሁ! ስለ ጌዴዎን፤ ስለባራቅ፤ ስለሳምሶን፤ ስለዮሴፍ፤ ስለዳዊት፤ ስለሳሙኤል፤ ስለነቢያት እንዳልተርክ ጊዜ ያጥረኛል፤",
      "33": "እነርሱ በእምነት መንግሥታትን ድል ነሱ፤ በትክክለኛ ፍትህ አስተዳደሩ፤ የተሰጣቸውን ተስፋ አገኙ፤ የአንበሶችን አፍ ዘጉ፤",
      "34": "የእሳትን ኅይል አጠፉ፤ ከሰይፍ ስለት አመለጡ፤ ከደካማነት ወደ ብርቱነት ተለወጡ፤ በጦርነት ኅይለኞች ሆኑ፤ በወራሪ ጠላትን ወታደሮች አባረሩ፤",
      "35": "ሴቶች በሞት የተለዩአቸውን ዘመዶቻቸውን ከሞት ተነስተው አገኙዋአቸው፡፡ ሌሎችም የበለጠ ትንሳኤ ለማግኘት አስበው ልዩ ልዩ ሰቃይ ተቀበሉ፤ ከእስራት ነጻ መሆንንም እምቢ አሉ፡፡",
      "36": "ሌሎች መዘባበቻ ሆነው ተገረፉ፤ ሌሎች በግር ብረት ታስረው ወደወህኒ ቤት ተጣሉ፤",
      "37": "በድንጋይ ተወገሩ፤በመጋዝ ተሰነጠቁ፤ በሰይፍ ተገደሉ፤ የበግና የፍየል  ቆዳ ለብሰው ተንከራተቱ፤ ድኾችና ስደተኞች ሆነው ተንገላቱ፤",
      "38": "በበረሓ፤ በተራራ፤ በምድር ውስጥ ባሉ ዋሻዎችና ፈፋዎች ዞሩ፡፡ በዚህም ዐይነት ዓለም ለእነርሱ      ተገቢ ሥፍራ ሆና አልተገኘችም፡፡",
      "39": "እነዚህ ሁሉ ስለ እምነታቸው የተመሰገኑ ቢሆኑም፤የተሰጣቸውን ተስፋ ገና አላገኙም፡፡",
      "40": "ያህቬህ(יהוה) ለእኛ የተሻለ ነገር ዐቅዶልናል፤ ስለዚህ እነርሱ ከእኛ ጋር እንጂ ብቻቸውን ፍጹሞች መሆን አይችሉም፡፡"
    },
    "Chapter 12": {
      "1": "እንደ ደመና በዙሪያችን የከበቡን እነዚህ ሁሉ ምስክሮች አሉልን፤ እንግዲያውስ እኛም እንደ ሸክም የሆነብንን ነገር ሁሉ በእኛ ላይ የተጣበቀውን ኃጢአት አስወግደን፤ በፊታችንም ያለውን ሩጫ በትዕግሥት በመጽናት እንሩጥ፡፡",
      "2": "የምንሮጠውም የእምነታችን አመንጪና ፈጻሚ የሆነውን ያሹዋን በመመልከት ነው፤ ወደ ፊት በሚያገኘው ደስታ ምክንያት በመስቀል ላይ የመሞትን ውርደት ከምንም ሳይቆጥር፤የመስቀልን መከራና ሞት ታገሰ፤",
      "3": "እንግዲህ ችላ ሳትሉ እንድትሠሩና ተስፋ እንዳትቆርጡ፤ ይህን ሁሉ የኃጢአተኞችን ተቃውሞ የታገሰውን ያሹዋን ተመልከቱ፡፡",
      "4": "እናንተ ከኃጢአት ጋር በመታገል ገና ደም እስከማፍሰስ ድረስ አልተቃወማችሁም፡፡",
      "5": "ያህቬህ(יהוה) እንደ ልጆቹ አድርጎ እንዲህ ሲል የመከራችሁን ረስታችኋል፤",
      "6": "“ልጄ ሆይ! የያህቬህ(יהוה)ን ተግሳጽ አታቃልል፤ በቀጣህም ጊዜ ተሰፋ አትቁረጥ፤",
      "7": "ምክንያቱም ያህቬህ(יהוה) የሚወደውን ይገሥጻል፤ እንደ ልጅ አድርጎ የሚያየውንም ይቆጣል፡፡”",
      "8": "ያህቬህ(יהוה) እንደ ልጆቹ ስለሚቆጥራችሁ ቅጣትን ታገሱ፤ አባቱ የማይቀጣው ልጅ ማን ነው?",
      "9": "ልጆች የሆኑ ሁሉ የሚቀበሉትን ቅጣት እናንተ ካልተቀበላችሁ፤ ዲቃሎች እንጂ ልጆች አይደላችሁም፡፡",
      "10": "ከዚህም በቀር እኛ ሁላችን የሚቀጡን ሥጋ አባቶች ነበሩን፤ እናከብራቸውም ነበር፤ ታዲያ በሕይወት ለመኖር ለመንፈሳዊ አባታችን በይበልጥ መታዘዝ እንዴት አይገባንም?",
      "11": "እነርሱ መልካም መስሎ እንደታያችው ለጥቂት ጊዜ ቀጥተውናል፤ እርሱ ግን ቅድስናው ተካፋዮች እንድንሆን ለጥቅማችን ይቀጣናል፡፡",
      "12": "ቅጣት ሁሉ በወቅቱ የሚያሳዝን እንጂ የማያስደስት አይመስልም፤ በኋላ ግን ለተለማመዴት ሰዎች፤ ሰላም የሞላበትን የጽድቅ ሕይወት ያስገኝላቸዋል፡፡",
      "13": "ስለዚህ የዛሉትን እጆቻቸውንና የደከሙትን ጉልበቶቻችሁን አበርቱ፡፡",
      "14": "አንካሳ የሆነው እንዲፈወስ እንጂ ከቦታው ወጥቶ እንዳይናጋ ለእግራችሁ ቀና መንገድ አድርጉ፡፡",
      "15": "ከሰው ሁሉ ጋር በሰላም ኑሩ፤ በቅድስናም ለመኖር ትጉ፤ ምክንያቱም ያለ ቅድስና ማንም ያህቬህ(יהוה)ን ማየት አይችልም፡፡",
      "16": "ከእናንተ ማንም የያህቬህ(יהוה) ጸጋ እንዳይጎድልበት ተጠንቀቁ፤ እንዲሁም ምንም መራራ ስር በመካከላቸው እንዳይበቅልና እንዳያስቸግራችሁ፤ ብዙዎችንም እንዳያረክስ ተጠንቀቁ፡፡",
      "17": "ሴሰኛ የሆነ ወይም ለአንድ ጊዜ ምግብ ብሎ በረኩርናውን እንደሸጠ እንደ ዔሳው ነውረኛ ሰው እንዳይገኝ ተጠንቀቁ፡፡",
      "18": "በኋላም ኤሳው በረከትን እንደገና ለመቀበል በፈለገ ጊዜ ይህን በረከት እንደተከለከለ ታውቃላችሁ፤ እያለቀሰ እንኳ ያንን በረከት ተግቶ ቢፈልግም ሊያገኘው አልቻለም፡፡ ምክንያቱም የቀድሞውን ስሕተት በምንም መንገድ ሊያስተካክል አልቻለም፡፡",
      "19": "እናንተ በእጅ ወደ ሚዳሰሰው ወይም ወደ ሚቃጠለው ወደ ሲና ተራራ አልደረሳችሁም፤ ወደ ጭጋጉ፤ ወደ ጨለማውም፤ ወደ አውሎ ነፋሱም፤",
      "20": "የመለከት ድምፅ ወይም የሚነገረው ቃል ወደ ሚሰማበትን አልደረሳችሁም፤ ያንን ቃል የሰሙ ሰዎች “ከእንግዲህ ወዲህ ሌላ ቃል አይነገረን” በማለት እስከ መለመን ደርሰዋል፡፡",
      "21": "ምክንያቱም፤ “እንሰሳ እንኳ ተራራውን ቢነካ÷ በድንጋይ ተወግሮ ይሙት” የሚለው ትእዛዝ ስለ ከበደባቸው ሊሸከሙት አይችሉም፡፡",
      "22": "የታየው ድርጊት እጅግ አስፈሪ ከመሆኑ የተነሳ ሙሴ እንኳ “እኔ ፈራሁ ተንቀጠቀጥሁ” አለ፡፡",
      "23": "እናንተ ግን ወደ ጽዮን ተራራ ቀርባችኋል፤ እርስዋ የሕያው አምላክ ከተማ የሆነችው ሰማያዊት ኢየሩሳሌም ናት፤ በደስታ ወደተሰበሰቡት፤ በሚሊዮን ወደሚቆጠሩት መላእክት ቀርባችኋል፡፡",
      "24": "ስማቸው በሰማይ ወደ ተጻፈው፤ የቤተክርስቲያን የበኩር ልጆች ወደሆኑት ወደ አማኞች ጉባኤ፤ የሁሉ ፈራጅ ወደሆነው አምላክና ፍጹምነትን ወዳገኙት የጻድቃን ነፍሳት ቀርባችኋል፡፡",
      "25": "የአዲስ ኪዳን ማእከላዊ ወደሆነው ወደ ያሹዋ፤ ከአቤል ደም ይልቅ በተሻለ ሁኔታ ወደ ሚናገረውና ለማንጻት ወደተረጨው ደሙ ቀርባችኋል፡፡",
      "26": "ያንን የሚናገረውን እምቢ እንዳትሉ ተጠንቀቁ፤ ምክንያቱም እነዚህ ከምድር ሲናገራቸው እምቢ ያሉት ካላመለጡ፤ታዲያ ከሰማይ ከሚናገረን ብንርቅ እንዴት እናመልጣለን?",
      "27": "በዚያን ጊዜ ቃሉ ምድርን አናውጦአል፤ አሁን ግን “ምድርን ብቻ ሳይሆን አንድ ጊዜ ደግሜ ሰማይን ጭምር አናውጣለሁ” በማለት ቃል ገብቶአል፡፡",
      "28": "ይህ “አንድ ጊዜ ደግሜ” የሚለው ቃል የሚያመለክተው የማይናወጡ ነገሮች ጸንተው እንዲኖሩ፤ የሚናወጡ ወይም የተፈጠሩ ነገሮች መወገዳቸውን ነው፡፡",
      "29": "እንግዲህ እኛ የማትናወጠውን መንግሥት ስለምንወርስ ያህቬህ(יהוה)ን እናመሰግናለን፤ ደስ በሚሰኝበት ሁኔታ በአክብሮትና በፍርሃት እናገልግለው፡፡",
      "30": "ምክንያቱም አምላካችን የሚያቃጥል እሳት ነው፡፡"
    },
    "Chapter 13": {
      "1": "ሁልጊዜ የወንድማማችነት ፍቅር ይኑራችሁ፤",
      "2": "እንግዳ ተቀብሎ ማስተናገድን አትርሱ፤ ምክንያቱም እንደዚህ እንግዶችን እየተቀበሉ በማስተናገድ አንዳንድ ሰዎች ሳያውቁ መላእክትን ተቀበለው አስተናግደዋል፡፡",
      "3": "ከእነርሱ ጋር አብራችሁ እንደታሰራችሁ ያህል ሁናችሁ እስረኞችን አስታውሱ፤ እናንተም እንደእነርሱ መከራ የምትቀበሉ ያህል ሆናችሁ መከራ የሚቀበሉትን አስቡ፡፡",
      "4": "ጋብቻ በሁሉ ዘንድ የተከበረ ይሁን፤ ባልና ሚስት ታማኝነትን በማጉደል ጋብቻን አያርክሱ፤ ምክንያቱም ሴሰኞችንና አመንዝሮችን ያህቬህ(יהוה) ይፈርድባቸዋል፡፡",
      "5": "ከገንዘብ ፍቅር ራቁ፤ ያላችሁ ይብቃችሁ፤ ምክንያቱም ያህቬህ(יהוה) “አልጥልህም፤ አልተውህም” ብሎአል፡፡",
      "6": "ስለዚህ በመተማመን፤ “እግዚአብሄር ረዳቴ ነው፤ አልፈራም፤ ሰው ምንም ሊያደርገኝ ይችላል?” እንላለን፡፡",
      "7": "የያህቬህ(יהוה)ን ቃል በመጀመሪያ የነገሩአችሁን መሪዎቻችሁን አትርሱ፤ አኗኗራቸውንና ሥራቸውን በማስታወስ እምነታቸውን ተከተሉ፡፡",
      "8": "ያሹዋ መሺያ ትናንትም ዛሬም ለዘላለምም ያው ነው፤ አይለወጥም፡፡",
      "9": "ባልተለመደ በልዩ ልዩ ዐይነት ትምህርት አትማረኩ፤ ልባችን የመብል ሥነ ሥርዓቶችን በመጠበቅ ሳይሆን በጸጋ ቢጸና መልካም ነው፤ ምክንያቱም ይህን የምግብ ሥነ ሥርዓት የተከተሉ ሰዎች ምንም አልተጠቀሙም፡፡",
      "10": "እኛ መሠዊያ አለን፤ ሆኖም በድንኳኒቱ ውስጥ የሚያገለግሉ ካህናት በመሠዊያው ላይ ካለው ምግብ ወስደው መብላት አይፈቀድላቸውም፡፡",
      "11": "ለአይሁድ ሊቀ ካህን የኃጢአት ይቅርታን የሚያስገኘውን የእንስሳት ደም ይዞ ወደ ቅድስተ ቅዱሳን ይገባል፤ የእንስሳቱ በድን ግን ከሰፈር ውጭ ይቃጠላል፤",
      "12": "እንዲሁም ያሹዋ ሕዝቡን በገዛ ራሱ ደም ለመቀደስ ከከተማው በር ውጭ መከራን ተቀበለ፡፡",
      "13": "እኛም ከሰፈር ወጥተን ወደ እርሱ እንሂድ፤ የውርደቱም ተካፋዮች እንሁን፡፡",
      "14": "ምክንያቱም እኛ ገና የምትመጣውን ከተማ እንጠባበቃለን እንጂ ጸንታ የምትኖር ከተማ በዚህ ምድር የለችንም፡፡",
      "15": "እንግዲህ በያሹዋ መሺያ አማካኝነት የምስጋና መስዋእት ዘውትር ለያህቬህ(יהוה) እናቅርብ፤ ይህም ስለስሙ በሚመሰክሩት ከንፈሮች የሚቀርብ የምስጋና መስዋእት ነው፡፡",
      "16": "መልካም ነገር ማድረግንና የላችሁን ነገር ለሌሎች ማካፈልን አትርሱ፤ ምክንያቱም ያህቬህ(יהוה)ን ደስ የሚያሰኝ እንዲህ ያለው መስዋእት ነው፡፡",
      "17": "ለመሪዎቻችሁ ታዘዙ፤ በስልጣናቸውም ሥር ሁኑ ምክንያቱም እነርሱ የሚጠየቁበት ኅላፊነት ስላለባቸው ስለ ነፍሳቸው ጉዳይ ይተጋሉ፤ እናንተ ብትታዘዙአቸው፤ እነርሱ ሥራቸውን በደስታ ያከናውናሉ፤ ያለበለዚያ ስራቸውን በሃዘን ይሠራሉ፤ ይህም እናንተን የሚጠቅም አይሆንም፡፡",
      "18": "ጸልዩልን፤ ንጹህ ህሊና እንዳለን እርግጠኞች ነን፤ በሁሉም መንገድ በመልካም ለመኖር እንመኛለን",
      "19": "ይልቁንም ተግታችሁ እንድትጸልዩ አጥብቄ የምለምናችሁ በፍጥነት ወደ እናንተ እንድመለስ ነው፡፡",
      "20": "በዘለዓለማዊ ኪዳን ደም የበጎች ታላቅ እረኛ የሆነውን ጌታችን ያሹዋን ከሞት ያስነሳው የሰላም አምላክ",

      "21": "ፈቃዱን ለመፈጸም እንድትበቁ በመልካም ነገር ሁሉ ያስታጥቃችሁ፤ ደስ የሚሰኘውንም በያሹዋ መሺያ አማካይነት በእኛ ያድርግ፤ ለያሹዋ መሺያ ለዘላለም ክብር ይሁን፤ አሜን፡፡",
      "22": "ወንድሞች ሆይ! ይህ የጻፋሁላችሁ መልእክት አጭር ስለሆነ፤ ይህን የምክር ቃሌን በትዕግሥት እንድትቀበሉ እለምናችኋለሁ፡፡",
      "23": "ወንድማችን ጢሞቴዎስ ከእስር ቤት እንደወጣ እንድታውቁ እወዳለሁ፤ በተሎ ወደእዚህ ከመጣ ከእርሱ ጋር ወደ እናንተ መጥቼ አያችኋለሁ፡፡",
      "24": "ለመሪዎቻችሁና ለቅዱሳን ሁሉ ሰላምታ አቅርቡልኝ፤ ከኢጣሊያ መጥተው ከእኔ ጋር ያሉ አማኞች ሰላምታ ያቀርቡላችኋል፡፡",
      "25": "ጸጋ ከሁላችሁ ጋር ይሁን፡፡"
    }
  }
}
