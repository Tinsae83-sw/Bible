{
  "titus": {
    "Chapter 1": {
      "1": "የያህቬህ(יהוה) አገልጋይና የያሹዋ መሺያ ሐዋርያ ከሆነው፤ የያህቬህ(יהוה)ን ምርጦች በእምነት ለመርዳትና የሃይማኖትንም እውነት እንዲያውቁ ለማድረግ ከተሾመው ከጳውሎስ፤",
      "2": "ይህም ሃይማኖት በዘላለም ሕይወት ተስፋ ላይ የተመሠረተ ነው፤ የማይዋሸው አምላክ ይህን ሕይወት ለመስጠት ከዘመናት በፊት ቃል ገባልን፡፡",
      "3": "ዘመኑም በደረሰ ጊዜ ያህቬህ(יהוה) በቃሉ ገለጠው፤ ይህ ቃል ለእነኔ በዐደራ ስለተሰጠኝ በአዳኛችን በያህቬህ(יהוה) ትእዛዝ መሠረት አበሥረዋለሁ፡፡",
      "4": "የጋራችን በሆነው እምነት እውነተኛ ልጄ ለሆነው ለቲቶ ከያህቬህ(יהוה) አብና ከአዳኛችንም ከያሹዋ መሺያ ጸጋና ሰላም ይሁን፡፡",
      "5": "አንተን በቀርጤስ የተውሁበት ምክንያት የጎደለውን በማሟላት እንድታደራጅና ባዘዝሁህም መሠረት የቤተ ክርስቲያን ሽማግሌዎችን በየከተማው እንድትሾም ነው፡፡",
      "6": "የቤተ ክርስቲያን ሽማግሌ፤ የማይነቀፍና የአንዲት ሚስት ባል የሆነ፤ ስድ በመሆንና ባለመታዘዝ ምክንት የማይወቀሱ አማኖች ልጆች ያሉት ሰው መሆን ይገባዋል፡፡",
      "7": "ኤጲስ ቆጶስ የያህቬህ(יהוה) ሥራ በአደራ የተቀበለ ስለሆነ የማይነቀፍ መሆን አለበት፤ እንዲሁም የማይኮራ፤ የማይቆጣ፤ የማይሰክር የማይታጨቅ፤ ለገንዘብ የማይስገበገብ መሆን አለበት፡፡",
      "8": "ይልቅስ እንግዳ ተቀባይ፤ መልካም የሆነውን ነገር የሚወድድ፤ ራሱን የሚቆጣጠር፤ ትክክለኛ፤ መንፈሳዊና በመጠን የሚኖር ይሁን፡፡",
      "9": "የታመነውንና ከእውነተኛው ትምህርት ጋር ተስማሚ የሆነውን ቃል መያዝ አለበት፤ በዚህ ዐይነት በንጹሕ ቃል ሌሎችን መምከርና ይህን ቃል የሚቃወሙትን ሰዎች መገሠጽ ይችላል፡፡",
      "10": "ምክንያቱም ብዙ ሰዎች፤ ይልቁንም ከኤሁድ ወገን የሆኑቱ የማይታዘዙ፤ በከንቱ የሚለፈልፉና የሚያታልሉ አሉ፡፡",
      "11": "እነዚህን ሰዎች ዝም ማሰኘት ይገባል፤ ምክንያቱም እነርሱ በሚያሳፍር ሁኔታ ለገንዘብ በመስገብገብ የማይገባውን ነገር እያስተማሩ ቤተሰቦችን በሙሉ ያናውጣሉ፡፡",
      "12": "ከእነርሱ አንዱ የሆነው የገዛ ራሳቸው ነቢያ “የቀርጤስ ሰዎች ሁልጊዜ ውሸታሞች፤ ጨካኞች፤ አውሬዎች፤ሥራ ፈቶችና ሆዳሞች ናቸው” ብሎአል፡፡",
      "13": "ይህም ምስክርነት እውነት ነው፤",
      "14": "የአይሁዳዊያን ተረት እንዳይከተሉና እውነትን የሚቃወሙትን ሰዎች ምክር እንዳይሰሙ በብርቱ ገሥጻቸው፡፡",
      "15": "ለንጹሖች፤ ሁሉ ነገር ንጹሕ ነው፤ ለርኩሶችና ለማያምኑ ሰዎች ግን ንጹሕ የሆነ ምንም ነገር የለም፤ እንዲያውም አእምሮአቸውም ሆነ ኀሊናቸው የረከሰ ነው፡፡",
      "16": "“ያህቬህ(יהוה)ን እናውቃለን ይላሉ፤ በሥራቸው ግን ይክዱታል፤ ምክንያቱም እነርሱ አስጸያፊዎች፤ የማይታዘዙና ምንም መልካም ሥራ ማድረግ የማይችሉ ናቸው፡፡"
    },
    "Chapter 2": {
      "1": "አንተ ግን ከንጹሕ ትምህርት ጋር ተስማሚ የሆነውን ቃል አስተምር፤",
      "2": "በዕድሜ የገፉ ወንዶች፤ በመጠን የሚኖሩ፤ ክብራቸውን የሚጠብቁ፤ ጠንቃቆች፤ በእምነትና በፍቅር በትዕግሥትም ጤናማዎች እንዲሆኑ ምከራቸው፡፡",
      "3": "እንዲሁም በዕድሜ የገፉ ሴቶች ጭምቶችና ክብራቸውን የሚጠብቁ፤ የሰው ስም የማያጠፋ ወይም የመጠጥ ተገዥዎች የማይሆኑ እንዲሆኑ ምከራቸው፤ ይልቅስ መልካም የሆነውን ነገር የሚያስተምሩ ይሁኑ፡፡",
      "4": "ወጣት ሴቶችም፤ ባሎቻቸውንና ልጆቻቸው እንዲወዱ፤",
      "5": "ጠንቃቆችና ንጹሖች፤ በቤት የሚሠሩ፤ደጎች፤ ለባሎቻቸው የሚታዘዙ እንዲሆኑ ያስተምሩአቸው፡፡ እንዲህ ካደረጉ የያህቬህ(יהוה)ን ቃል የሚነቅፍ አይኖርም፡፡",
      "6": "እንዲሁም ጎልማሶች ራሳቸዉን በመቆጣጠር እንዲኖሩ ምክራቸዉ፡፡",
      "7": "አንተም መልካም የሆነውን እያደረግህ በሁሉ ነገር ምሳሌ ሁንላቸው፤ በትምህርትም እውነተኛነትን፤ ቁምነገረኛነትን፤",
      "8": "የማይነቀፍ ጤናማ ንግግርን ግለጥላቸው፤ በዚህ ዐይነት ተቃዋሚዎች በእኛ ላይ የሚናገሩት ክፉ ነገር ሲያጡ ያፍራሉ፡፡",
      "9": "አገልጋዮች ለጌቶቻቸው እንዲታዘዙ፤ በሁሉም ነገር እንዲያስደስቱአቸው፤ ክፉ ቃል እንዳይመልሱላቸው፤",
      "10": "ገንዘባቸውንም እንዳይሰርቁአቸው ምከራቸው፤ ይልቅስ የአዳኛችን የያህቬህ(יהוה)ትምህርት በሁሉ ነገር እንዲከበር ሁልጊዜ ፍጹም ታማኝነትን ያሳዩ፡፡",
      "11": "እግዚአብሔር ሰውን ሁሉ የሚያድንበትን ጸጋውን ገልጦአል፤",
      "12": "ይህም ጸጋ ኃጢአተኛነትንና ሥጋዊ ምኞትን እንድንክድና ራስን በመቆጣጠር፤ በቅንነት፤ በመንፈሳዊነት በዚህ ዓለም እንድኖር ያስተምረናል፡፡",
      "13": "በዚህ ዓይነት የተባረከውን ተስፋችንን እንጠባበቃለን፤ ይህም የምንጠባበቀው ተስፋ የታላቁ አምላካችን፤ የአዳኛችን የያሹዋ መሺያ የክብር መገለጥ ነው፡፡",
      "14": "መሲሕ ከዐመፃ ሁሉ ሊያድነንና መልካም ሥራ ለመሥራትና ትጉሆችና ለእርሱ የተለየን ንጹሕ ሕዝብ እንድንሆን ያነጻን ዘንድ ስለ እኛ ራሱን አሳልፎ ሰጠ፡፡",
      "15": "እንግዲህ እነዚህን ነገሮች አስተምር፤ በሙሉ ሥልጣን ምከር፤ ገሥጽም፤ ማንም አይናቅህ፡፡"
    },
    "Chapter 3": {
      "1": "ሰዎች ሁሉ፤ ለገዥዎችና ለባለሥጣኖች በትሕትና እንዲታዘዙ፤ መልካም ሥራን ሁሉ ለመሥራት ዝግጁዎች እንዲሆኑ፤",
      "2": "በማንም ላይ ክፉ ነገር እንዳይናገሩ አሳስባቸው፤ ይልቅስ ከሰው ጋር የማይጣሉና ገሮች፤ ፍጹም ትሕትናን ለሰው ሁሉ የሚያሳዩ ይሁኑ፤",
      "3": "ምክንያቱም እኛም ከዚህ በፊት አስተዋይነት የጎደለን ሞኞች፤ የማንታዘዝ እምቢተኞች፤ የምንሳሳት ተላላዎች፤ ለልዩ ልዩ ፍትወትና ሥጋዊ ደስታ የተገዛን፤ በተንኮልና በምቀኝነት የምንኖር፤ የተጠላንና እርስ በእርሳችንም የምንጣላ ነበርን፡፡",
      "4": "ነገር ግን የአዳኛችን የያህቬህ(יהוה) ደግነትና ፍቅር በተገለጠ ጊዜ፤",
      "5": "እኛ በሠራነው የጽድቅ ሥራ ሳይሆን በምሕረቱ አዳነን፤ ያዳነንም በአዲስ ልደት መታጠብና በመንፈስ ቅዱስ አማካይነት በተገኘው መታደስ ነው፡፡",
      "6": "ያህቬህ(יהוה) በአዳኛችን በያሹዋ መሺያ አማካይነት መንፈሱን በብዛት አፈሰሰልን፡፡",
      "7": "ይህንንም ያደረገው በእርሱ ጸጋ ጸድቀን በተስፋ የምንጠባበቀውን የዘላለም ሕይወት እንድንወርስ ነው፡፡",
      "8": "ይህ የነገርሁህ ሁሉ የታመነ ነው፡፡ በያህቬህ(יהוה) ያመኑ ሰዎች ለመልካም ሥራ እንዲተጉ ይህን የነገርሁህን ሁሉ በጥብቅ እንድታስገነዝብ እፈልጋለሁ፤ ይም ነገር መልካምና ለሰው ጠቃሚ ነው፡፡",
      "9": "ነገር ግን ከከንቱ ክርክር፤ ከትውልዶች ቆጠራ፤ ከጭቅጭቅ፤ በሙሴ ሕግ ምክንያት ከሚነሣው ጠብ ራቅ፤ ምክንያቱም እነዚህ ነገሮች ጥቅም የሌላቸውና ዋጋቢሶች ናቸው፡፡",
      "10": "መለያየት የሚያመጣውን ሰው አንድ ጊዜ ወይም ሁለት ጊዜ ከመከርኸው በኋላ ከእርሱ ራቅ፡፡",
      "11": "እንዲህ ያለው ሰው የተበላሸና ኃጢአትን በመሥራት በራሱ ላይ የፈረደ መሆኑን ዕወቅ፡፡",
      "12": "አርጤማሳን ወይም ቲኪቆስን ወደ አንተ በምልክበት ጊዜ፤ አንተ ወደ ኒቆጵልዮን ወደ እኔ ለመምጣት ትጋ፤ ምክንያቱም እኔ ክረምቱን እዚያ ለማሳለፍ ወስኛለሁ፡፡",
      "13": "ሕግ ዐዋቂው ዜማስና አጵሎስ ጉዞአቸውን እንዲጀምሩ አድርጋቸው፤ በሚያስፈልግም ነገር ሁሉ ዕርዳቸው፡፡",
      "14": "የእኛም ሰዎች ደግሞ ያለ ፍሬ እንዳይቀሩና የኑሮን ችግር ማቃለል እንዲችሉ፤ መልካም ሥራን መሥራት ይማሩ፡፡",
      "15": "ከእኔ ጋር ያሉት ሁሉ ሰላምታ ያቀርቡልሃል፤ በእምነት ምክንያት ለሚወድዱን ሰላምታ አቅርብልን፡፡ ጸጋ ከሁላችሁ ጋር ይሁን፡፡"
    }
  }
}
