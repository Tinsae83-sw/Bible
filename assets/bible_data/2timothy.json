{
  "2timothy": {
    "Chapter 1": {
      "1": "በያሹዋ መሺያ በተገኘው የሕይወት ተስፋ መሠረት በያህቬህ(יהוה) ፈቃድ የያሹዋ መሺያ ሐዋርያ ከሆነው ከጳውሎስ የተላከ፤ 2ለትደድኸው ልጄ ለጢሞቴዎስ፤ ከያህቬህ(יהוה) አብና ከጌታችንም ከያሹዋ መሺያ ጸጋና ምሕረት ሰላምም ለአንተ ይሁን፡፡",
      "2": "ለጢሞቴዎስ የተሰጠ ምክር",
      "3": "ዘወትር ሌሊትና ቀን አንተን በጸሎት ሳስታውስ፤ እንደ አባቶቼ በንጹሕ ኅሊና የማገለግለውን ያህቬህ(יהוה)ን አመሰግናለሁ፡፡",
      "4": "እንባህን አስታውሳለሁ፤ ስለዚህ በጣም ደስ እንዲለኝ አንተን ለማየት እመኛለሁ፡፡",
      "5": "በአንተ ያለውን እውነተኛ እምነት አስታውሳለሁ፤ እንዲህ ዐይነቱ እምነት በመጀመሪያ በአያትህ በሎይድና በእናትህ በኤውኒቄ የነበረ ነው፤ በአንተም እንዳለ ተረድቻለሁ፡፡",
      "6": "በዚህ ምክንያት እጆቼን በአንተ ላይ በጫንሁ ጊዜ የተሰጠህንና የያህቬህ(יהוה)ን ስጦታ እንድታነሳሳው አሳስብሃለሁ፡፡",
      "7": "ምክንያቱም ያህቬህ(יהוה) የሰጠን የኀይልና የፍቅር፤ ራስንም የመግዛት መንፈስ እንጂ የፍርሃት መንፍስ አይደለም፡፡",
      "8": "እንግዲህ ስለ ጌታችን ለመመስከር አትፈር፤ ስለ እርሱ በታሰርሁት በእኔም አትፈር፤ ነገር ግን ያህቬህ(יהוה) በሚሰጥህ ኃይል መጠን ስለ ወንጌል ከእኔ ጋር የመከራ ተካፋይ ሁን፡፡",
      "9": "እርሱ እኛ ስላደረግነው መልካም ሥራ ሳይሆን በራሱ ፈቃድና በጸጋው አዳነን፤ ለቅድስናም ጠራን፤ ይህንንም ጸጋ ከዘመናት በፊት በያሹዋ መሺያ አማካይነት ሰጠን፡፡",
      "10": "ይህም ጸጋ አዳኛችን ያሹዋ መሺያ በመምጣቱ አሁን ተገለጠ፡፡ እርሱ የሞትን ኃይል ደምስሶ በወንጌሉ አማካኝነት ሞት የሌለበትን ዘላለማዊ ሕይወት ገለጠልን፡፡",
      "11": "እኔም የዚህ ወንጌል አብሣሪ፤ ሐዋርያ፤ አስተማሪ ሆኘ ተሾሜአለሁ፡፡",
      "12": "ይህን መከራ የምቀበለውም በዚህ ምክንያት ነው፤ ነገር ግን አላፍርበትም፤ ምክንያቱም ማንን እንዳመንሁ ዐውቃለሁ፤ የሰጠኝንም ዐደራ እስከዚያ ቀን ድረስ መጠበቅ እንደሚችል ተረድቻለሁ::",
      "13": "ከእኔ የተማርኸውን ንጹሕ ቃል እንደ ምሳሌ አድርገህ በያሹዋ መሺያ ባለን ኅብረት ምክንያት የሚገኘውን እምነትና ፍቅር አጥብቀህ ያዝ፡፡",
      "14": "በእኛ በሚኖረው በመንፈስ ቅዱስ አማካይነት የተሰጠህን መልካም አደራ ጠብቅ፡፡",
      "15": "በእስያ ያሉት ሁሉ እንደከዱኝ ታውቃለሁ፤ ከእነርሱም መካከል ፊጌሉስና ሄርሞጌኔስ ይገኛሉ፡፡",
      "16": "ጌታ ለኦኔሲፎር ቤተሰቦች ምሕረትን ይስጥ፤ ምክንያቱም እርሱ ብዙ ጊዜ አጽናንቶኛል፤ በመታስሬም አላፈረም፡፡",
      "17": "እንዲያውም ወደ ሮም በመጣ ጊዜ በትጋት ፈልጎ አገኘኝ፤",
      "18": "በመጨረሻም ቀን ጌታ ምሕረትን ይሰጠው፤ በኤፌሶን በነበርሁት ጊዜ ምን ያህል እንዳገለገለኝ አንተ ራስህ ደኅና አድርገህ ታውቃለሁ፡፡"
    },
    "Chapter 2": {
      "1": "እንግዲህ ልጄ ሆይ! በያሹዋ መሺያ በሚገኘው ጸጋ በርታ፡፡",
      "2": "በብዙ ምስክሮች ፊት ከእኔ የተማርኸውን ትምህርት ሌሎችን ለማስተማር ችሎታ ላላቸውና ለታመኑ ሰዎች አስተላልፍ፡፡",
      "3": "አንተም የያሹዋ መሺያ መልካም ወታደር በመሆን መከራን በትዕግሥት ተቀበል፡፡",
      "4": "በወታደርነት የሚያገልግል ሰው የጦር አዛዡን ለማስደሰት ዝግጁ መሆን አለበት እንጂ ወታደራዊ ባልሆነ ኑሮ አይጠመድም፡፡",
      "5": "እንዲሁም በሩጫ የሚወዳደር ሰው በደንቡ መሠረት ካልተወዳደረ የአሸናፊነት ሽልማት አያገኝም፡፡",
      "6": "በሥራ የሚደክም ገበሬ፤ ከሥራው ከሚገኘው ፍሬ የመጀመሪያውን ማግኘት ይገባዋል፡፡",
      "7": "ጌታ በሁሉ ነገር ማስተዋልን ስለሚሰጥህ እኔ የምለው ልብ ብለህ ተመልከት፡፡",
      "8": "ከሞት ያተነሣውንና የዳዊት ዘር የሆነውን ያሹዋ መሺያን አስታውስ፤ እኔ የማበስረው የምሥራች ቃል ይኸው ነው፡፡",
      "9": "በዚህም የምሥራች ቃል ምክንያት እንደ ወንጀለኛ እስከመታሰር ደርሼ መከራ እቀበላለሁ፤ የያህቬህ(יהוה) ቃል ግን አይታሰርም፡፡",
      "10": "በዚህም እነርሱም በያሹዋ መሺያ አማካይነት የሚገኘውን ደኅንነትና ዘላለማዊ ክብር እንዲያገኙ፤ ያህቬህ(יהוה) ለመረጣቸው ሰዎች ስል ሁሉን ነገር እታገሣለሁ፡፡",
      "11": "እንዲህ የሚለው ቃል የተረጋገጠ ነው፤",
      "12": "“ከእርሱ ጋር ከሞትን፤ ከእነርሱ ጋር በሕይወት እንኖራለን፤ በትዕግሥት ጸንተን ከተገኘን፤ ከእርሱ ጋር እንነግሣላን፡፡ ከካድነው፤እርሱም ይከዳናል፤",
      "13": "እኛ እምነታችንን ብንክድ፤ እርሱ ግን ራሱን መካድ ስለማይችል፤ ታማኝ ሆኖ ይኖራል፡፡”",
      "14": "ይህን ነገር አስገንዝባቸው፤ በቃላት ምክንያት እንዳይከራከሩም በያህቬህ(יהוה) ፊት አስጠንቅቃቸው፤ ምክንያቱም ይህ የቃላት ክርክር የሚሰሙትን ሰዎች ያጠፋል እንጂ ለምንም አይጠቅም፡፡",
      "15": "እውነተኛውን የያህቬህ(יהוה) ቃል በትክክል በማስተማር በሥራው እንደማያፍር ሥራተኛ ሆነህ ፈተናን ማለፍህ በያህቬህ(יהוה) ፊት የተረጋገጠ እንዲሆንልህ ትጋ፤",
      "16": "ዓለማዊና ከንቱ ከሆነ ልፍለፋ ራቅ፤ ምክንያቱም እንዲህ አይነቱን ልፍለፋ ሰዎች ከያህቬህ(יהוה) እንዲርቁ ያደርጋቸዋል፤",
      "17": "የእነርሱ ንግግር እንደማይድን ቁስል ይቦረቡራል፤ ከእነርሱም መካከል ሄሜኔዎስና ፊሊጦስ ይገኛሉ",
      "18": "እነዚህ ሰዎች “የሙታን ትንሣኤ ገና ድሮ ሆኖአል” እያሉ በመከራከር ከእውነት መንገድ ወጥተዋል፡፡",
      "19": "ነገር ግን “የጌታን ስም የሚጠራ ሁሉ ከከክፉ ይራቅ” የሚል ማኅተም ያለበት የማይነቃነቅ የያህቬህ(יהוה) መሠረት ጸንቶ ይኖራል፡፡",
      "20": "በትልቅ ቤት ውስጥ ከወርቅና ከብር የተሠሩ እቃዎች ብቻ ሳይሆኑ ከእንጨትና ከሸክላ ዐፈር የተሠሩ እቃዎችም ይገኛሉ፤ ከእነርሱም አንዳንዶቹ ለተከበረ አገልግሎት፤ አንዳንዶቹም ለተዋረደ አገልግሎት ይውላሉ፡፡",
      "21": "ከእነዚህ ክፉ ነገሮች ተለይቶ ንጹሕ ሆኖ የሚኖር ሰው፤ ለተከበረ አገልግሎት የሚውል ዕቃ ይሆናል፤ ምክንያቱም ለማንኛውም መልካም አገልግሎት ተዘጋጀ፤ ለጌታው የተቀደሰና ጠቃሚ ዕቃ ነው፡፡",
      "22": "ከወጣቶች ክፉ ምኞት ሽሽ፤ በንጹሕ ልብ ጌታን ከሚጠሩ ሰዎች ጋር ሆነህ ጽድቅን፤ እምነትን፤ ፍቅርን፤ ሰላምን ተከተል፡፡",
      "23": "ጠብን እንደሚያመጣ ዐውቀህ ከሞኝነትና ከከንቱ ክርክር ራቅ፡፡",
      "24": "የጌታ ያሹዋ አገልጋይ የሆነ ሰው፤ በሁሉም ዘንድ ገር፤ የማስተማር ችሎታ ያለውና ትዕግሥተኛ መሆን አለበት እንጂ መጣላት አይገባውም፤",
      "25": "ምናልባት ያህቬህ(יהוה) ንስሓ የመግባትና እውነትንም የማወቅ ዕድል ስለሚሰጣቸው፤ ተቃዋሚዎችንም በገርነት የሚያርም መሆን አለበት፤",
      "26": "በዚህ አይነት ወደ ልቦናቸው ተመልሰው፤ ዲያብሎስ ፈቃዱን እንዲፈጽም እነርሱን ከያዘበት ወጥመድ ያመልጣሉ፡፡"
    },
    "Chapter 3": {
      "1": "በመጨረሻ ቀኖች የሚያስጨንቅ ጊዜ እንደሚመጣ ዕወቅ፤",
      "2": "ሰዎች ራሳቸውን የሚወዱ፤ ለገንዘብ የሚስገበገቡ፤ ትምክሕተኞች፤ ትዕቢተኞች፤ ተሳዳቢዎች፤ ለወላጆቻቸው የማይታዘዙ፤ ውለታቢሶች፤ ሃይማኖተቢሶች፤",
      "3": "ፍቅር የሌላቸው፤ ከሰዎች ጋር በምንም የማይስማሙ፤ የሰው ስም የሚያጠፉ፤ ራሳቸውን የማይቆጣጠሩ፤ ጨካኞች፤ መልካም የሆነውን ነገር የሚጠሉ፤",
      "4": "ከዳተኞች፤ ጥንቃቄ የሌላቸው፤ በትቢዕት የተነፉ፤ያህቬህ(יהוה)ን ከመውደድ ይልቅ ሥጋዊ ደስታን የሚወዱ ይሆናሉ፤",
      "5": "እንዲሁም ሃይማኖት ያላቸው ይመስላሉ፤ ነገር ግን የሃይማኖትን ኀይል ይክዳሉ፤ ከእነዚህም ሰዎች ራቅ፡፡",
      "6": "ምክንያቱም እነዚህ ሰዎች በየቤቱ ሾልከው እየገቡ ብዙ ኀጢአት የተከመረባቸውና በልዩ ልዩ ፍትወተ የሚመሩ፤ መንፈስ ደካማ ናቸው፡፡",
      "7": "እንዲህ ዓይነቶቹ ሴቶች ሁል ጊዜ ይማራሉ፤ ነገር ግን እውነትን ወደ ማወቅ መድረስ አይችሉም፡፡",
      "8": "ኢያኔስና ኢያንበሬስ ሙሴን እንደተቃወሙት፤ እነዚህ ሰዎች እምሮአቸው የተበላሸና በእምነትም ነገር ወድቀት የደረሰባቸው ስለሆነ እውነትን ይቃወማሉ፡፡",
      "9": "የኢያኔስና የኢያንበሬስ ሞኝነት በሰው ሁሉ ፊት ስለሚገለጥ አይሳካላቸውም፡፡",
      "10": "አንተ ግን ትምህርቴን፤ አኗኗሬን፤ ዓላማዬን፤ እምነቴን፤ ትዕግሥቴን፤ ፍቅሬን፤ ጽናቴ ተከትለሃል፤",
      "11": "እንዲሁም የስደቴና የመከራዬ ተካፋይ ሆነሃል፤ በአንጾኪያና በኢቆንዮን በልስጥራንም የደረሰብኝን ነገርና በትግዕሥት የተቀበልሁትንም ስደት ታውቃለሁ፤ ጌታ ግን ከሁሉም አዳነኝ፡፡",
      "12": "የያሹዋ መሺያ ተከታዮች  ሆነው በመንፈሳዊ ሕይወት መኖር የሚፈልጉ ሁሉ ስደት ይገጥማቸዋል፡፡",
      "13": "ነገር ግን ክፉዎች ሰዎችና አስመሳዮች፤ ሰዎችን እያሳሳቱና ራሳቸውም እየተሳሳቱ በክፋት ላይ ክፋት እየጨመሩ ይሄዳሉ፤",
      "14": "አንተ ግን በተማርኸውና በተረዳኸው እውነት ጽና፤ ምክንያቱም የተማርኸው ከማን እንደሆነ ታውቃለህ፤",
      "15": "እንዲሁም ቅዱሳት መጻሕፍትን ከልጅነትህ ጀምሮ ዐውቀሃል፤ እነዚህም ቅዱሳት መጻሕፍት በያሹዋ መሺያ በሚገኘው እምነት ወደ ደኅንነት ሊያደርስ የሚችል ጥበብ ያላቸው ናቸው፡፡",
      "16": "ቅዱስ መጽሐፍ በሙሉ በያህቬህ(יהוה) መንፈስ መሪነት የተጻፈ ነው፤ እርሱ እውነትን ለማስተማር፤ የተሳሳቱትን ለመገሠጽ፤ ስሕተትን ለማረምና ለትክክለኛ ኑሮ የሚበጀውን መመሪያ ለመስጠት ይጠቅማል፡፡",
      "17": "የሚጠቅውም የያህቬህ(יהוה) ሰው ፍጹም እንዲሆንና ማንኛውንም መልካም ሥራ ለመሥራት ብቁ ሆኖ እንዲገኝ ነው፡፡"
    },
    "Chapter 4": {
      "1": "በያህቬህ(יהוה) ፊት፤ እንዲሁም በሚገለጥበትና መንግሥቱን በሚያቋቁምበት ጊዜ በሕያዋንና በሙታን ላይ በሚፈርደው በያሹዋ መሺያ ፊት ዐደራ እልሃለሁ፤",
      "2": "ቃሉን ስበክ ቢመችም ባይመችም በማንኛውም ጊዜ ተግተህ ሥራ፤ እያስረዳህ እየገሰጽህና እየመከርህ በትዕግሥትና በማስተማር ጽና፡፡",
      "3": "ምክንያቱም ሰዎች ንጹሑን ቃል ለመስማት የማይፈልጉበት ጊዜ ይመጣል፤ ነገር ግን ለወሬ በመጎምጀት እነርሱ ራሳቸው የሚወድዱትን ነገር የሚነግሩአቸውን አስተማሪዎቸ ይሰበስባሉ፡፡",
      "4": "እውነትን መስማት ትተው ተረትን መስማት ይወድዳሉ፡፡",
      "5": "አንተ ግን በሁሉ ነገር ራስህን ተቆጣጠር፤ መከራ በመቀበል ጽና፤ የወንጌል ሰባኪነትን ሥራ ፈጽም፤ የያህቬህ(יהוה) አገልጋይ እንደመሆንህ መጠን የሚገባህን ተግባር ሁሉ አድርግ፡፡",
      "6": "እኔ ግን መሥዋዕት ለመሆን ተቃርቤአለሁ፤ ከዚህ ዓለም ተለይቼ የምሄድበት ጊዜም ደርሶአል፤",
      "7": "ጦርነትን በመልካም ተዋግቻለሁ፤ ሩጫን እስከ መጨረሻው ሮጫለሁ፤ ሃይማኖትን ጠብቄአለሁ፡፡",
      "8": "ከእንግዲህ ወዲህ የጽድቅ አክሊል ተዘጋጅቶ ይጠብቀኛል፤ ይህንንም አክሊል ቅን ፈራጅ የሆነው ጌታ በዚያን ቀን ይሰጠኛል፤ ይህንንም ለእኔ ብቻ ሳይሆን የእርሱን መገለጥ ለሚወዱ ሁሉ ይሰጣቸዋል፡፡",
      "9": "በፍጥነት ወደ እኔ እንድትመጣ ይሁን፤",
      "10": "ዴማስ ይህን ዓለም ወዶ ተለይቶኛል፤ ወደ ተሰሎንቄም ሄዶአል፤ ቄርቂስ ወደ ገላትያ፤ ቲቶም ወደ ድልማጥያ ሄደዋል፡፡",
      "11": "ከእኔ ጋር ያለው ሉቃስ ብቻ ነው፤ ማርቆስ ለአገልግሎት ስለሚጠቅመኝ ከአንተ ጋር አብሮ ይምጣ፡፡",
      "12": "ቲኪቆስን ወደ ኤፌሶን ልኬዋለሁ፡፡",
      "13": "ስትመጣ በጢሮአዳ በካርፑስ ዘንድ የተውሁትን ካባ ይዘህልኝ ና፤ መጻሕፍቱንም ይልቁንም የብራና መጻሕፍቱን አምጣልኝ፡፡",
      "14": "የናስ አንጥረኛው እስክንድር ብዙ ክፉ ነገሮች አደረገብኝ፤ ጌታ እንደ ሥራው ይከፍዋል፡፡",
      "15": "እርሱ እኛ የምንናገረውን በብርቱ ስለ ተቃወመ አንተም ራስህ ከእርሱ ተጠንቀቅ፡፡",
      "16": "በተከሰሰሁት ነገር የመጀመሪያ መከላከያዬን ባቀረብሁ ጊዜ ሁሉም ተለዩኝ እንጂ ከእኔ ጋር ሆኖ ረዳኝ ማንም አልነበረም፤ ይህንንም ነገር ያህቬህ(יהוה) እንደ በደል አድርጎ አይቁጠርባቸው፡፡",
      "17": "ነገር ግን የምሥራቹን ቃል በእኔ አማካይነት በሙሉ እንዲነገርና አረማውያንም ሁሉ እንዲሰሙት ጌታ ከእኔ ጋር ሆኖ አበረታኝ፤ ከአንበሳም አፍ ድኛለሁ፡፡",
      "18": "ጌታ ከማንኛውም ክፉ ነገር ያድነኛል፤ በሰማይም ላለው መንግሥቱም ያበቃኛል፤ ለእርሱ ለዘላለም ክብር ይሁን፤ አሜን፡፡",
      "19": "ለጵርስቅላና ለአቂላ፤ ለኦኔሲፎርም ቤተሰቦች ሰላምታ አቅርብልኝ፡፡",
      "20": "ኤራስጦስ በቆሮንቶስ ቀርቶአል፤ ጥሮፊሞም ስለታመመ በሚሊጢን ትቼዋለሁ፡፡",
      "21": "ክረምት ሳይደርስ ወደ እኔ እንድትመጣ ይሁን፡፡ ኤውቡሉስ፤ ጱዴስ፤ ሊኖስ፤ ቅላዲያና አማኞችም ሁሉ ሰላምታ ያቀርቡልሃል፡፡",
      "22": "ጌታ ከመንፈስህ ጋር ይሁን፡፡ ጸጋ ከአንተ ጋር ይሁን፡፡"
    }
  }
}
