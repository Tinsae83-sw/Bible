{
  "acts": {
    "Chapter 1": {
      "1": "ቴዎፍሎስ ሆይ! በመጀመሪያው መጽሐፌ ያሹዋ የሠራውና ያስተማረውን ሁሉ የጻፍሁትም ያ ሥራውን ከጀመረበት ጊዜ አንስቶ፤",
      "2": "ወደ ሰማይ እስከ ወጣበት ቀን ድረስ የሠራውን ነው፤ ወደ ሰማይ የወጣውም ለመረጣቸው ሐዋርያት ትእዛዙን በመንፈስ ቅዱስ አማካይነት ከሰጣቸው በኋላ ነው፤",
      "3": "ብዙ መከራ ተቀብሎ ከሞተ በኋላ በብዙ ግልጽ ማስረጃዎች ሕያው ሁኖ ታያቸው፡፡ አርባ ቀን ሙሉ እየተገለጠላቸውም ስለ ያህዌ መንግሥት አስተማራቸው፡፡",
      "4": "አብሮአቸውም በነበረ ጊዜ እንዲህ ሲል አዘዛቸው፤ “እኔ የነገርሁአችሁን ከአብ የተሰጠ ተስፋ ጠብቁ እንጂ ከኢየሩሳሌም አትውጡ፤",
      "5": "ዮሐንስ በውሃ አጠመቀ፤ እናንተ ግን ከጥቂት ቀን በኋላ በመንፈስ ቅዱስ ትጠመቃላችሁ፡፡”",
      "6": "እነርሱ በአንድነት ተሰብስበው ሳሉ፤ “ጌታ ሆይ! መንግሥትን ለእሥራኤል መልሰህ የምትሰጥበት ጊዜ አሁን ነውን?” ሲሉ ጠየቁት፡፡",
      "7": "ያሹዋም እንዲህ ሲል መለሰላቸው፤ “አብ በገዛ ስልጣኑ የወሰነውን ጊዜና ዘመን እናንተ ልታውቁት አትችሉም፡፡",
      "8": "ነገር ግን መንፈስ ቅዱስ በእናንተ ላይ በወረደ ጊዜ ኃይልን ትቀበላላችሁ፤ በዚያን ጊዜ በኢየሩሳሌም፤ በይሁዳ አገር ሁሉ፤ በሰማርያ፤ እስከ ምድርም ዳርቻ ድረስ ምስክሮቼ ትሆናላችሁ፡፡”",
      "9": "ይህንንም ካለ በኋላ እነርሱ እያዩት ወደ ሰማይ ወጣ፤ ደመናም ከዐይናቸው ሰወረው፡፡",
      "10": "እርሱ በሚሄድበት ጊዜ እነርሱ ወደ ሰማይ ሲመለከቱ፤ ነጫጭ ልብስ የለበሱ ሁለት ሰዎች አጠገባቸው ቆመው፤",
      "11": "“እናንተ የገሊላ ሰዎች፤ ስለምን ወደ ሰማይ እየተመለከታችሁ ቆማችኋል? ይህ ወደ ሰማይ ሲወጣ ያያችሁት ያሹዋ፤ ወደ ሰማይ ሲወጣ ባያችሁት ዐይነት ተመልሶ ይመጣል” አሏቸው፡፡",
      "12": "ከዚህም በኋላ ደብረ ዘይት ከተባለው ተራራ ወደ ኢየሩሳሌም ተመለሱ፤ የደብረ ዘይት ተራራ ከኢየሩሳሌም የሚርቀው አንድ ኪሎ ሜትር ያህል ነው፡፡",
      "13": "ወደ ኢየሩሳሌም መጥተው ወደሚኖሩበት ሰገነት ላይ ወጡ፤ እነርሱም “ጴጥሮስ፤ ዮሐንስ፤ ያዕቆብ፤ እንድርያስ፤ ፊልጶስ፤ ቶማስ፤ በርቶሎሜዎስ፤ ማቴዎስ፤ የእልፍዮስ ልጅ ያዕቆብ፡ ተቀናቃኙ ስምዖንና የያዕቆብ ልጅ ይሁዳ” ናቸው፡፡",
      "14": "እነርሱም ሁሉ ዘወትር ለፀሎት በአንድነት ይሰበሰቡ ነበር፤ ከእነርሱም ጋር አንዳንድ ሴቶችና የያሹዋ እናት ማርያም እንዲሁም የያሹዋ ወንድሞች ነበሩ፡፡",
      "15": "በዚያን ጊዜ ጴጥሮስ መቶ ሃያ በሚያህሉ አማኞች መካከል ቆመና እንዲህ አለ፤",
      "16": "“ወንድሞች ሆይ! የሹዋን ለያዙት ሰዎች መሪ ስለ ሆናቸው ስለ ይሁዳ፤ መንፈስ ቅዱስ አስቀድሞ በዳዊት አፍ የተናገረው የትንቢት ቃል መፈፀም ነበረበት፡፡",
      "17": "ይሁዳ ከእኛ አንዱ ሆኖ የሥራችን ተካፋይ ነበር፡፡",
      "18": "ነገር ግን ይህ ሰው በክፉ ሥራው ዋጋ መሬት ገዛ፤ በግንባሩም ተደፍቶ ከመካከሉ ተሰነጠቀ፤ አንጀቱም ተዘረገፈ፤",
      "19": "ይህ ነገር በኢየሩሳሌም ለሚኖሩ ሁሉ ታወቀ፤ ስለዚህ ያ መሬት በቋንቋቸው ‘አኬልዳማ’ ተብሎ ተጠራ፤ ትርጓሜውም ‘የደም መሬት’ ማለት ነው፡፡",
      "20": "“ይህም የሆነበት ምክንያት በመዝሙር መፅሐፍ ፡- መኖርያው ባዶ ይሁን፤ ማንም አይኑርበት፡- ደግሞም ‘ሹመቱን ሌላ ሰው ይውሰድበት’ የሚል ተፅፎ ስለ ነበር ነው፡፡",
      "21": "“ስለዚህ ጌታ ያሹዋ በእኛ መካከል በተመላለሰበት ጊዜ ሁሉ ከእኛ ጋር አብረውን ከነበሩት፤",
      "22": "እንዲሁም ከዮሐንስ ጥምቀት ጀምሮ ጌታ ያሹዋ ወደ ሰማይ እስከወጣበት ቀን ድረስ አብረውን ከነበሩት ከእነዚህ ሰዎች አንዱ ከእኛ ጋር የትንሳኤው ምስክር እንዲሆን ያስፈልጋል፡፡”",
      "23": "ከዚህ በኋላ ሁለት ሰዎች አቀረቡ፤ እነርሱም በርሳባ ወይም ኢዮስጦስ የሚባለው ዮሴፍና ማትያስ ነበሩ፡፡",
      "24": "እንዲህ ሲሉም ጸለዩ፤ “የሰውን ሁሉ ልብ የምታውቅ ጌታ ሆይ! ከነዚህ ከሁለቱ ማንን እንደመረጥህ አሳየን፤",
      "25": "የምንፀልየውም ይሁዳ ወደ ራሱ ስፍራ ሲሄድ የተወውን አገልግሎትና ሐዋርያነት በመቀጠል ሚተካውን እንድትገልጥልን ነው፡፡”",
      "26": "ዕጣም በጣሉ ጊዜ ዕጣው ለማትያስ ወጣ፤ ስለዚህ እሱ ከአሥራ አንዱ ሐዋርያት ጋር ተቆጠረ፡፡"
    },
    "Chapter 2": {
      "1": "የአይሁድ ፋሲካ ባለፈ በኀምሳኛው ቀን በሚከበረው በጰንጤቆስጤ በዓል ደቀ መዛሙርቱ ሁሉ በአንድነት በአንድ ቦታ ተሰባስበው ነበር፤",
      "2": "በድንገት ብርቱ ዐውሎ ነፋስ የመሰለ ድምፅ ከሰማይ መጣ፤ የነበሩበትንም ቤት ሞላው፡፡",
      "3": "የእሳት ነበልባሎች የመሰሉ ምላሶች ታዩአቸው፤ ተከፋፍለውም በእያንዳንዳቸው ላይ ዐረፉባቸው፡፡",
      "4": "ሁሉም በመንፈስ ቅዱስ ተሞሉ፤ መንፈስ ቅዱስም እንዲናገሩ በሰጣቸው ችሎታ መጠን በሌሎች ቋንቋዎች መናገር ጀመሩ፡፡",
      "5": "በዓለም ካሉት አገሮች ሁሉ የመጡ መንፈሳውያን አይሁድ በኢየሩሳሌም ይኖሩ ነበር፡፡",
      "6": "ይህንንም ድምፅ በሰሙ ጊዜ ብዙ ሰዎች ተሰበሰቡ፤ በየቋንቋቸውም ሲናገሩ ስለሰሙአቸው ተደነቁ፡፡",
      "7": "በመገረምና በመደነቅም እንዲህ አሉ፤ “እነዚህ እንዲህ የሚናገሩት ሁሉ የገሊላ ሰዎች አይደሉምን?",
      "8": "ታዲያ እኛ በየትውልድ አገራችን ቋንቋ ሲናገሩ የምንሰማቸው እንዴት ነው?",
      "9": "እኛ በጳርጤ፤ በሜድ፤ በዔላም፤ በመሰጴጦምያ፤ በይሁዳ፤ በቀጰዶቅያ፤ በጳንጦስ፤ በእስያ፤",
      "10": "በፈርግያ፤ በጵንፍልያ፤ በግብፅ፤ በቀሬና አጠገብ ባሉት በሊቢያ አውራጃዎች የምንኖር ነን፤ ከሮምም የመጣን አይሁዳውያንና ወደ አይሁድነትም የገባን እንገኛለን፤",
      "11": "እንዲሁም የቀርጤስና የዐረብ ሰዎች ይገኛሉ፤ እንሆ እነዚህ ሁሉ የፈጣሪን ትልቅ ሥራ በየቋንቋችን ሲናገሩ እንሰማለን!”",
      "12": "ስለዚህ ሁሉም ተገርመውና የሚሉትን አጥተው “ይህ ነገር ምን ይሆን!” ተባባሉ፡፡",
      "13": "አንዳንዶቹ ግን “አዲስ የወይን ጠጅ ጠጥተው ሰክረዋል!” ኢያሉ አፌዙባቸው፡፡",
      "14": "በዚያን ጊዜ ጴጥሮስ ከዐሥራ አንዱ ጋር ቆመና ድምፁን ከፍ አድርጎ ለሕዝቡ እንዲህ ሲል ተናገረ፤ “እናንተ የይሁዳ አገር ሰዎችና የኢየሩሳሌም ነዋሪዎች ሁሉ ይህን የሆነውን ነገር ለማወቅ ንግግሬን አድምጡ፤",
      "15": "ከጠዋቱ ገና ሦስት ስዓት ስለ ሆነ እናንተ እንዳሰባችሁት እነዚህ ሰዎች አልሰከሩም፡፡",
      "16": "ነገር ግን ይህ የሆነው ነብዩ ኢዩኤል እንዲህ ሲል የተናገረው ቃል እንዲፈፀም ነው፤",
      "17": "‘ያህዌ በመጨረሻው ቀን እንዲህ ይሆናል ይላል፤ መንፈሴን በስው ሁሉ ላይ አፈሳለሁ፤ ወንዶችና ሴቶች ልጆቻችሁ ትንቢት ይናገራሉ፤ ጎልማሶቻችሁም ራእይ ያያሉ፤ ሽማግሌዎቻችሁም ሕልም ያልማሉ፡፡",
      "18": "እንዲሁም በእነዚያ ቀኖች በወንዶችና በሴቶች አገልጋዮቼ ላይ መንፈሴን አፈሳለሁ፤ እነርሱም ትንቢት ይናገራሉ፡፡",
      "19": "በላይ በሰማይ ድንቅ ነገሮችን፤ በታች በምድር ተአምራትን አሳያለሁ፤ ደምና እሳት የጢስ ጭጋግም ይታያል፡፡",
      "20": "ታላቅና አስገራሚው የያህዌ ቀን ከመምጣቱ በፊት ፀሐይ ይጨልማል፤ ጨረቃ ደም ትመስላለች፡፡",
      "21": "የያህዌንም ስም የሚጠራ ሁሉ ይድናል፡፡’",
      "22": "“የእሥራኤል ሰዎች ሆይ! ይህን ቃል አዳምጡ፤ እናንተ እንደምታውቁት የናዝሬቱ ያሹዋ ከያህዌ ዘንድ ለእናንተ የተገለጠ መለኮታዊ ሥልጣን ያለው ነው፤ ይኸውም በእርሱ አማካይነት  ያህዌ ተአምራትን፤ ድንቅ ነገሮችንና ታላላቅ ምልክቶችን ሁሉ በእናንተ ፊት ማድረጉ ተረጋግጦአል፡፡",
      "23": "ይህም ሰው ያህዌ አስቀድሞ ባቀደውና ባወቀው አሠራር መሠረት ለእናንተ ተላልፎ ተሰጠ፤ እናንተም በዐመፀኞች እጅ እንዲሰቀልና እንዲሞት አደረጋችሁት፡፡",
      "24": "ያህዌ ግን የሞትን ኃይል አስወግዶ ከሞት አስነሳው፤ ምክንያቱም ሞት ይዞ ሊያስቀረው አልቻለም፡፡",
      "25": "ዳዊትም ስለ እርሱ እንዲህ ይላል፤",
      "26": "‘ያህዌን ሁልጊዜ በፊቴ አየዋለሁ፤ ከእኔም ጋር ስለሆነ አልናወጥም፤",
      "27": "ስለዚህ ልቤን ደስ አለው፡፡ አንደበቴም በደስታ ተሞላ፤ እንዲሁም ሟች የሆነው ሥጋዬ በተስፋ ይኖራል፤",
      "28": "ምክንያቱም ነፍሴን በሙታን ዓለም አትተዋትም፤ ቅዱስህንም በመቃብር ፈርሶ እንዲቀር አታደርገውም፡፡",
      "29": "የሕይወትን መንገድ አስታወቅኸኝ፤ ከእኔም ጋር በመሆንህ ደስታዬ ፍፁም ይሆናል፡፡’",
      "30": "“ወንድሞቼ ሆይ! ከቀድሞ አባቶች አንዱ የሆነው ዳዊት እንደሞተና እንደተቀበረ፤ መቃብሩም እስከ ዛሬ በእኛ ዘንድ እንዳለ በግልጥ ልነግራችሁ እችላለሁ፡፡",
      "31": "ነገር ግን ዳዊት ይህን የተናገረው፤ ነቢይ ስለነበርና ያህቬህ(יהוה) ‘ከዘርህ አንዱን በዙፋንህ ላይ አስቀምጥልሃለሁ’ ሲል በመሃላ የሰጠውን የተስፋ ቃል ያውቅ ስለነበር ነው፤",
      "32": "በዚህም ምክንያት መሲህ በሲኦል እንደማይቀርና ሥጋውም በመቃብር ፈርሶ እንደማይቀር አስቀድሞ አይቶ ስለ ትንሳኤው ተናገረ፡፡",
      "33": "ይህን ያሹዋን ያህቬህ(יהוה) ከሞት አስነሳው፤ እኛም ሁላችን ስለዚህ ነገር ምስክሮች ነን፡፡",
      "34": "ስለዚህ እርሱ በያህቬህ(יהוה) ቀኝ በክብር መቀመጡና ከአብ የተሰጠውን ተስፋ መንፈስ ቅዱስን በመቀበሉ፤ ይህን የምታዩትን የምትሰሙትን አፈሰሰው፡፡",
      "35": "ያህቬህ(יהוה) ወደ ሰማይ የወጣው ዳዊት ባለመሆኑ ዳዊት ራሱ እንዲህ ሲል ተናግሮአል፤ ‘ያህቬህ(יהוה) ለጌታዬ(ለመሱሁ) ጠላቶችህን በስልጣንህ ስር እስካደርግልህ ድረስ በቀኜ ተቀመጥ’ ብሎታል፡፡",
      "36": "“እንግዲህ ይህን የሰቀላችሁትን ያሹዋን ያህቬህ(יהוה) ጌታና መሲህ እንዳደረገው የእስራኤል ሕዝብ ሁሉ በእርግጥ ይወቅ!”",
      "37": "“ሰዎቹም ይህን በሰሙ ጊዜ ልባቸው በሃዘን ተነክቶ ጰጥሮስንና ሌሎቹን ሐዋርያት ወንድሞች ሆይ እንግዲህ ምን እናድርግ!” አሉአቸው፡",
      "38": "ጴጥሮስም እንዲህ አላቸው፤ “ንስሓ ግቡ ኃጥአታችሁም ይቅር እንዲባልላችሁ እያንዳንዳችሁ በያሹዋ መሺያ ስም ተጠመቁ የያህዌ(יהוה) ስጦታ የሆነውን መንፈስ ቅዱስንም ትቀበላላችሁ፤",
      "39": "ምክንያቱም የተስፋው ቃል ለእናንተና ለልጆቻችሁ፤ ጌታ አምላካችን ወደ እሱ ለሚጠራቸው በሩቅ ላሉትም ሁሉ ነው፡፡”",
      "40": "በሌላም በብዙ ቃል እየመሰከረ “በዚህ ጠማማ ትውልድ ላይ ከሚመጣው ቅጣት ራሳችሁን አድኑ” በማለት መከራቸው፡፡",
      "41": "ከእነርሱ ብዙዎቹ ቃሉን ተቀብለው ተጠመቁ፤ በዚያን ቀን ሦስት ሺ የሚያህሉ አማኞች ተጨመሩ፡፡",
      "42": "እነርሱም የሐዋርትን ትምህርት በመስማት፤ በወንድማማችነት አብሮ በመኖር፤ እንጀራ በመቁረስና በፀሎት ይተጉ ነበር፡፡",
      "43": "በዚያን ጊዜ በሐዋርያት እጅ ብዙ ተአምራትና ድንቅ ነገሮች ይደረጉ ስለ ነበር በሁሉም ላይ ፍርሃት አደረባቸው፡፡",
      "44": "አማኞች ሁሉ በአንድነት ይኖሩ ነበር፡፡ ያላቸውም ነገር ሁሉ የጋራ ነበር፡፡",
      "45": "መሬታቸውንና ንብረታቸውን እየሸጡ ገንዘቡን ለእያንዳንዱ እንደሚያስፈልገው ያከፋፍሉ ነበር፡፡",
      "46": "በየቀኑ በቤተ መቅደስ በአንድነት ይሰበሰቡ ነበር፤ በቤታቸውም እንጀራ እየቆረሱ በደስታና በጥሩ ልብ ይመገቡ በነር፤",
      "47": "ያህቬህ(יהוה)ንም ያመሰግኑ ነበር፤ ሰውም ሁሉ ያከብራቸው ነበር፤ ያህቬህ(יהוה)ም የሚድኑትን ሰዎች በየቀኑ ወደ ማኅበራቸው ይጨምር ነበር፡፡"
    },
    "Chapter 3": {
      "1": "አንድ ቀን ጴጥሮስና ዮሐንስ በፀሎት ስዓት ወደ ቤተ መቅደስ ይሄዱ ነበር፤ ጊዜውም ከቀኑ ዘጠኝ ስዓት ነበር፤",
      "2": "“እዚያ ውብ በር” እየተባለ የሚጠራ ስፍራ ነበር፤ ሲወለድ ጀምሮ ሽባ የሆነ አንድ ሰው ነበረ፤ እርሱንም ሰዎች በየቀኑ እያመጡ እዚያ ያስቀምጡት ነበር እርሱም እዚያው ተቀምጦ ወደ ቤተ መቅደስ ከሚገቡት ሰዎች ምፅዋት ይለምን ነበር፡፡",
      "3": "ይህ ሰው ጴጥሮስና ዮሐንስ ወደ ቤተ መቅደስ ሲገቡ አይቶ ምፅዋት ለመናቸው፡፡",
      "4": "እነርሱም ሰውየውን ትኩር ብለው አዩትና ጴጥሮስ “ወደ እኛ ተመልከት አለው”",
      "5": "እርሱም ምፅዋት የሚሰጡት መስሎት ትኩር ብሎ አያቸው፡፡",
      "6": "ጴጥሮስ ግን “ብርና ወርቅ የለኝም ያለኝን ግን እሰጥሃለሁ፤ በናዝሬቱ ያሹዋ መሺያ ስም ተነስና ተራመድ” አለው፡፡",
      "7": "ቀኝ እጁንም ይዞ አስነሳው፤ ወድያውኑ እግሩና ቁርጭምጭሚቱ በረታ፡፡",
      "8": "ብድግ ብሎም ቆመ፤ እየተራመደም ከእነርሱ ጋር ወደ ቤተ መቅደስ ገባ፤ እየተራመደና እየዘለለም ያህቬህ(יהוה)ን ያመሰግን ነበር፡፡",
      "9": "ሰዎቹም ሁሉ፤ ሲራመድና ያህቬህ(יהוה)ን ሲያመሰግን አዩት፡፡",
      "10": "“ውብ በር” እየተባለ በሚጠራው በቤተ መቅደሱ በር አጠገብ ተቀምጦ ምፅዋት ይለምን የነበረው እርሱ መሆኑን ዐወቁ፤ በእርሱ ላይም በሆነው ነገር ይገረሙና ይደነቁ ጀመር፡፡",
      "11": "የዳነው ሰውየ ከጴጥሮስና ከዮሐንስ አልለይም በማለት ይዞአቸው ሳለ ሰዎቹ ተደንቀው “የሰሎሞን መመላለሻ” ወደ ሚባለው ስፍራ ወደ እነርሱ ሮጠው ሄዱ፤",
      "12": "ጴጥሮስም ሰዎቹን ባየ ጊዜ እንዲህ አላቸው፤ “የእሥራኤል ሰዎች ሆይ! በዚህ ነገር ስለምን ትደነቃላችሁ? ስለምንስ ትኩር ብላችሁ ታዩናላችሁ እኛ በራሳችን ኅይል ወይም በራሳችን መልካም ሥራ ይህን ሰው እንዲራመድ ያደረግነው ይመስላችኋልን?",
      "13": "የአብርሃም የይስሐቅ፤ የያዕቆብ አምላክ፤ የአባቶቻችን አምላክ ልጁን ያሹዋን አከበረው፤ እናንተ ግን እርሱን በጲላጦስ ፊት አሳልፋችሁ ሰጣችሁት፤ ጲላጦስም ሊለቅቀው ቢፈልግ እንኳ ‘አንፈልግም’ አላችሁ፡፡",
      "14": "እናንተ ቅዱሱንና ፃድቁን ‘አንፈልገውም’ ብላችሁ፤ አንድ ነፍሰ ገዳይ እንዲፈታላችሁ ለመናችሁ፡፡",
      "15": "ሕይወት ሰጪ የሆነውንም ገደላችሁት ያህቬህ(יהוה) ግን ከሞት አስነሳው፤ ስለዚህ ነገር እኛ ምስክሮች ነን፡፡",
      "16": "ይህ የምታዩትና የምታውቁት ሰው ድኖ የበረታው፤ በያሹዋ ስም በተገኘው እምነት ነው፤ በየሹዋ ስም በማመኑም በሁላችሁ ፊት ሙሉ ጤና አግኝቶአል፡፡",
      "17": "“አሁንም ወንድሞቼ ሆይ! በየሹዋ ላይ ያደረጋችሁት ነገር እናንተም እንዳለቆቻችሁ ባለማወቅ እንዳደረጋችሁት አውቃለሁ፤",
      "18": "ያህቬህ(יהוה) ግን አስቀድሞ በነብያት ሁሉ አፍ ‘መሲሁ መከራ መቀበል አለበት’ ያለው ቃል እንዲፈፀም አደረገ፡፡",
      "19": "እንግዲህ ኃጢአታችሁ እንዲደመሰስላችሁ ንስሃ ገብታችሁ ወደ ያህቬህ(יהוה) ተመለሱ፤",
      "20": "ከያህቬህ(יהוה)ም ዘንድ የመታደስ ዘመን ይመጣላችኋል፤ ያህቬህ(יהוה) አስቀድም ለእናንተ የመረጠውን መሲሕ ያሹዋን ይልክላችኋል፡፡",
      "21": "እርሱም በሰማይ የሚቆየው ያህዌ(יהוה) አስቀድሞ በቅዱሳን ነብያቱ አፍ እንደተናገረው ዓለም ሁሉ እስኪታደስ ድረስ ነው፡፡",
      "22": "ሙሴም እንዲህ ብሎአል፤ ‘ያህቬህ(יהוה) አምላክ እኔን እንዳስነሳኝ እንዲሁም ከወንድሞቻችሁ መካከል ነቢይ ያስነሳላችኋል፤ እርሱ የሚነግራችሁን ሁሉ ስሙ፤",
      "23": "ያን ነቢይ የማይሰማ ሁሉ ከሕዝብ ተለይቶ ይጥፋ፡፡’",
      "24": "ቀጥሎም ከሳሙኤል ጀምሮ የነበሩ ነብያት ሁሉ ስለዚህ ዘመን እንዲሁ ተናግረዋል፡፡",
      "25": "እናንተ የነብያት ወራሾች ናችሁ፤ እንዲሁም ያህቬህ(יהוה) ለአብርሃም ‘በምድር ላይ ያሉ ሕዝቦች ሁሉ በዘርህ ይባረካሉ’ ብሎ ከአባቶቻችን ጋር የገባው የቃል ኪዳን ወራሾች ናችሁ፡፡",
      "26": "ስለዚህ ያህቬህ(יהוה) ልጁን የላከው በመጀመሪያ ለእናንተ ነበር፤ ይህንንም ያደረገው እንዳንዳችሁን ከክፉ መንገዳችሁ በመመለስ እንዲባርካችሁ ነው፡፡”"
    },

    "Chapter 4": {
      "1": "ጴጥሮስና ዮሐንስ ለሕዝቡ ሲናገሩ ሳሉ፤ ካህናትና፤ አንድ የቤተ መቅደሱ የዘበኞች አለቃ፤ እንዲሁም ሰዱቃውያን ወደ እነርሱ መጡና፤",
      "2": "ነሁለቱ ሐዋርያት የያሹዋን ከሞት መነሳት በማስተማራቸውና በዚህ የሙታን ትንሳኤ መኖሩን በማስረዳታቸው ተቆጡ፡፡",
      "3": "ስለዚህ ያዙአቸውና ጊዜው መሽቶ ስለነበረ እስከ ማግስቱ ድረስ በወህኒ ቤት እንዲቆዩ አደረጉአቸው፡፡",
      "4": "ነገር ግን ቃላቸውን ከሰሙ ሰዎች ብዙዎቹ አመኑ፤ ያመኑትም ሰዎች ቁጥር ወደ አምስት ሺህ ከፍ አለ፡፡",
      "5": "በማግሥቱም የአይሁድ አለቆችና ሽማግሌዎች የሙሴ ሕግ መምህራንም በኢየሩሳሌም ተሰበሰቡ፡፡",
      "6": "ከተሰበሰቡት ሰዎች መካከል ሊቀ ካሕናቱ ሐናና ቀያፋ፤ ዮሐንስና እስክንድሮስ፤ የሊቀ ካህናቱም ወገኖች ሁሉ ይገኙባቸዋል፤",
      "7": "እነርሱም ሁለቱን ሐዋርያት በመካከላቸው አቁመው “ይህን ያደረጋችሁት በምን ኃይልና በማን ስም ነው?”  ሲሉ ጠየቁአቸው፡፡",
      "8": "በዚህ ጊዜ ጴጥሮስ በመንፈስ ቅዱስ ተሞልቶ እንዲህ ሲል መለሰላቸው፤ “እናንተ የሕዝብ አለቆችና ሽማግሌዎች ሆይ!",
      "9": "እኛ ዛሬ የምንጠየቀው ለአንድ ሽባ ሰው ስለ ተደረገለት መልካም ሥራና በምን ዓይነት ሁኔታ እንደዳነ ነው፡፡",
      "10": "ይህ ሰው ድኖ በፊታችሁ የቆመው፤ እናንተ በሰቀላችሁትና ያህቬህ(יהוה)ም ከሞት ባስነሳው በናዝሬቱ ያሹዋ መሺያ ስም እንደሆነ የታወቀ ይሁን፡፡",
      "11": "እናንተ ግንበኞች ንቃችሁ የጣላችሁትም ድንጋይ እርሱ ነው፤ ነገር ግን እርሱ የማዕዘን ዋና ድንጋይ ሆነ፡፡",
      "12": "ሰለዚህ ደኅንነት ከእርሱ በቀር በሌላ በማንም የለም ምክንያቱም እኛ ልንድንበት ሚገባን ያህቬህ(יהוה) ለሰዎች የሰጠው ስም ከእርሱ በቀር በመላው ዓለም ማንም የለም፡፡”",
      "13": "ጴጥሮስና ዮሐንስ በድፍረት መናገራቸውን የሸንጎ አባሎች ባዩ ጊዜ ያልተማሩ ተራ ሰዎች መሆናቸውን ያውቁ ስለነበረ ተደነቁ፤ ከየሹዋ ጋር እንደነበሩም ዐወቁ፤",
      "14": "የዳነውንም ሰው ከእነርሱ ጋር ቆሞ በማየታቸው በእነርሱ ላይ ሚሉትን አጡ፡፡",
      "15": "ስለዚህ ከሸንጎው ወዲያ ገለል አደረጉአቸውና በቆይታ እንዲህ ሲሉ ተማከሩ፡፡",
      "16": "“እንግዲህ በእነዚህ ሰዎች ላይ ምን እናድርግ? ይህ ታላቅ ተአምር በእነርሱ እጅ መደረጉ በኢየሩሳሌም ነዋሪዎች ሁሉ ታውቆአል፤ ስለዚህ ልንክደው አንችልም፡፡",
      "17": "ነገር ግን በሕዝቡ ዘንድ እየተስፋፋ እንዳይሄድ ከእንግዲህ ወዲህ የያሹዋን ስም በመጥራት ለማንም እንዳይናገሩ በብርቱ እናስጠንቅቃቸው፡፡”",
      "18": "ከዚህ በኋላ ጠሩአቸውና የየሹዋን ስም በመጥራት ከቶ እንዳይናገሩ ወይም እንዳያስተምሩ በጥብቅ አዘዙአቸው፡፡",
      "19": "ጴጥሮስና ዮሐንስ ግን እንዲህ ሲሉ መለሱላቸው፤ “ለያህቬህ(יהוה) ከመታዘዝ ይልቅ ለእናንተ መታዘዝ በያህቬህ(יהוה) ፊት ተገቢ ነውን? እስቲ እናንተ ራሳችሁ ፍረዱ፡፡",
      "20": "እኛስ ያየነውንና የሰማነውን ከመናገር አንቆጠብም፡፡”",
      "21": "የሕዝብ አለቆችና የሽንጎው አባሎች ጴጥሮስንና ዮሐንስን የሚያስቀጣ ምንም ምክንያት ባለማግኘታቸው፤ ሕዝቡንም ስለፈሩ እንደገና አስጠንቅቀው ለቀቁአቸው፤ ምክንያቱም ሕዝቡ በሆነው ነገር ያህቬህ(יהוה)ን ያመሰግን ስለ ነበር ነው፡፡",
      "22": "በዚህ ተአምር የተፈወሰው ያ ሰው እድሜው ከአርባ ዓመት በላይ ነበር፡፡",
      "23": "ጴጥሮስና ዮሐንስ ተለቀው ወደ ጓደኞቻቸው በተመለሱ ጊዜ የካህናት አለቆችና የአይሁድ ሽማግሌዎች ያሉአቸውን ሁሉ ነገሩአቸው፡፡",
      "24": "እነርሱም ይህንን በሰሙ ጊዜ ድምጻቸውን በአንድነት ከፍ አድርገው ወደ ያህቬህ(יהוה) እንዲህ ሲሉ ፀለዩ፤ “ሰማይን ፤ ምድርን፤ ባሕርን፤ በውስጣቸው የሚኖረውን ሁሉ የፈጠርህ ልዑል ያህቬህ(יהוה) ሆይ!",
      "25": "በመንፈስ ቅዱስ አማካይነት በአገልጋይህ በአባታችን በዳዊት አፍ እንዲህ ብለህ የተናገርህ አንተ ነህ፤",
      "26": "የምድር ነገሥታት ተሰልፈው፤ ገዥዎችም በአንድነት ተሰባስበው፤ በያህቬህ(יהוה)ና በመሲሑ ላይ በጠላትነት ተነሡ፡፡’",
      "27": "“በእርግጥም ሄሮድስና ጴንጤናዊ ጲላጦስ ከአረማውያንና ከእሥራኤል ሕዝብ በዚህች ከተማ ተሰብስበው መሲሕ ባደረግኸው በቅዱሱ አገልጋይህ በያሹዋ ላይ ተነሡ፤",
      "28": "እንዲህ የሆነው አንተ አስቀድመህ በገዛ ኅይልህና በገዛ ፈቃድህ ያቀድኸውን ለመፈጸም ነው፤",
      "29": "አሁንም ጌታ ሆይ! ዛቻቸውን ተመልከት፤ አገልጋዮችህ ቃልህን ያለ ፍርሃት በድፍረት እንዲናገሩ አድርግ፤",
      "30": "በቅዱስ ልጅህ በየሹዋ ስም በሽተኞች እንዲድኑና ተአምራትም፤ ድንቅ ነገሮችም እንዲደረጉ እጅህን ዘርጋ፡፡”",
      "31": "ከፀለዩ በኅላ የነበሩበት ስፍራ ተናወጠ፤ ሁሉም በመንፈስ ቅዱስ ተሞሉ፤ የያህቬህ(יהוה)ንም ቃል ያለ ፍርሃት በድፍረት ተናገሩ፡፡",
      "32": "አማኞች ሁሉ አንድ ልብና አንድ አሳብ ነበራቸው፤ ማንም ሰው “ይህ የእኔ ነው” የሚለው ነገር አልነበረውም፤ በመካከላቸውም ሁሉ ነገር የጋራ ነበር፤",
      "33": "ሐዋርያትም የጌታን የያሹዋ ትንሣኤን በታላቅ ኅይል ይመሰክሩ ነበር፤ በሁሉም ላይ ታላቅ የያህቬህ(יהוה) ጸጋ ነበረ፡፡",
      "34": "መሬት ወይም ቤት ያላቸው ሁሉ እየሸጡ ገንዘቡን ያመጡ ስለነበር በመካከላቸው አንድም ችግር አልነበረም፡፡",
      "35": "ገንዘቡንም አምጥተው ለሃዋርያት ያስረክቡ ነበር፡፡ ለእያንዳንዱም እንደአስፈላጊነቱ ይታደል ነበር፡፡",
      "36": "የቆጵሮስ ተወላጅ የሆነው ዮሴፍ የሚባል አንድ ሌዋዊ ነበረ፤ ሐዋርያት “በርናባስ” እያሉ ይጠሩት ነበር፤ ትርጓሜው “የመጽናናት ልጅ” ማለት ነው፡፡",
      "37": "እርሱም መሬቱን ሸጠና ገንዘቡን አምጥቶ ለሐዋርያት አስረከበ፡፡"
    },
    "Chapter 5": {
      "1": "ሐናንያ የሚባል አንድ ሰው ሰጲራ ከምትባለው ሚስቱ ጋር ሆኖ መሬት ሸጠ፤",
      "2": "ሚስቱም እያወቀች ከመሬቱ ሽያጭ ከፊሉን አስቀረና ከፊሉን አምጥቶ ለሐዋርያት አስረከበ፤",
      "3": "ጴጥሮስ ግን እንዲህ አለው፤ “ሐናንያ ሆይ! በመንፈስ ቅዱስ ላይ እንትዋሸና ከመሬቱም ሽያጭ ከፊሉን እንድታስቀር ያደረግህ ሰይጣን፤ ስለምን ወደ ልብህ ገባ?",
      "4": "ሳትሸጠው በፊት መሬቱ የአንተ አልነበረምን? ከሸጥከውስ በኋላ ገንዘቡ የአንተ አልነበረምን? ታዲያ ይህን ነገር ስለምን በልብህ አሰብህ? የዋሸኸው በያህቬህ(יהוה) ላይ ነው እንጂ በሰው ላይ አይደለም፡፡”",
      "5": "ሐናንያ ይህን ቃል በሰማ ጊዜ ወደቀና ሞተ፤ ይህን ነገር የሰሙ ሰዎች ሁሉ እጅግ ፈሩ፡፡",
      "6": "ጎልማሶች ተነስተው አስከሬኑን ከፈኑና ወስደው ቀበሩት፡፡",
      "7": "ከሦስት ስዓት በኅላ የሐናንያ ሚስት ወደ ዚያ መጣች፤ በባልዋም ላይ የደረሰበትን ነገር አላወቀችም ነበር፡፡",
      "8": "ጴጥሮስም “እስቲ ንገሪኝ መሬታችሁን የሸጣችሁት ይህን ለሚያህል ገንዘብ ነውን?” አላት፡፡ እርስዋም “አዎ፤ ይህን ለሚያህል ገንዘብ ነው” አለች፡፡",
      "9": "በዚህ ጊዜ ጴጥሮስ “የያህቬህ(יהוה)ን መንፈስ ለመፈታተን እንዴት ተስማማችሁ? እንሆ ባልሽን ቀብረው የሚመለሱት ሰዎች በበር ናቸው፤ አንችንም ወስደው ይቀብሩሻል” አላት፡፡",
      "10": "እርስዋም በድንገት በእግሩ ሥር ወደቀችና ሞተች፤ ጎልማሶችም ሲገቡ ሞታ አገኙአትና ወስደው በባልዋ አጠገብ ቀበሩአት፡፡",
      "11": "በቤተ ክርስትያን ሁሉና ይህን ነገር በሰሙ ሰዎች ሁሉ ላይ ታላቅ ፍርሃት ሆነ፡፡",
      "12": "ብዙ ተአምራትና ድንቅ ነገሮች በሕዝቡ መካከል በሐዋርያት እጅ ይደረጉ ነበር፤ ሁሉም በአንድ ልብ ሆነው በሰለሞን መመላለሻ ይሰበሰቡ ነበር፡፡",
      "13": "ከእነሱ ውጪ ከሆኑት ሰዎች አንድ እንኳ ከእነርሱ ጋር ለመሆን የሚደፍር አልነበረም፤ ይሁን እንጂ ሕዝቡ ያከብራቸው ነበር፡፡",
      "14": "በጌታ የሚያምኑ ወንዶችና ሴቶች ቁጥራቸው በጣም እየበዛ ይሄድ ነበር፡፡",
      "15": "በሐዋርያት እጅ ይደረጉ በነበሩት ድንቅ ሥራዎች ምክንያት፤ ሰዎች ብዙ በሽተኞችን ወደ መንገድ እያወጡ፤ በአልጋ ላይና በሰሌን ላይ ያስተኙአቸው ነበር፤ እንዲህም ያደረጉት ጴጥሮስ በዚያ በኩል ሲያልፍ ጥላው እንኳ በአንዳንዶቹ �ላይ እንዲያርፍባቸው ነበር፡፡",
      "16": "ሰዎች በአያሩሳሌም ዙርያ ካሉት ከተሞች በሽተኞቻቸውንና በርኩሳን መናፍስት የሚሰቃዩትን ያመጡ ነበር፤ ሁሉም ይድኑ ነበር፡፡",
      "17": "ሊቀ ካህናቱና ከእርሱ ጋር የነበሩት ሰዱቃውያን ወገኞች ሁሉ በጠላትነት ተነሡ፤ በቅንአትም ተሞልተው፤",
      "18": "ሐዋርያትን ያዙና በሕዝቡ ወህኒ ቤት አስገቡአቸው፡፡",
      "19": "የያህዌ(יהוה) መልአክ ግን በሌሊት የወህኒ ቤቱን በር ከፍቶ አስወጣቸውና፤",
      "20": "“ሂዱ፤ በቤተ መቅደስ ቆማችሁ ይህንን የሕይወት ቃል ሁሉ ለሕዝቡ ንገሩ አላቸው፤",
      "21": "ሐዋርያቱም ትእዛዙን ተቀብለው በማለዳ ወደ ቤተ መቅደስ ገቡና ማስተማር ጀመሩ፡፡ በዚያን ጊዜ ሊቀ ካህናቱና ከእርሱ ጋር የነበሩት መጥተው የሸንጎውን አባሎችና የአይሁድ ሽማግሌዎችን ሁሉ በአንድነት ሰበሰቡ፤ ሐዋርያትንም እንዲያመጡአቸው ሰዎችን ወደ ወህኒ ቤት ላኩ፡፡",
      "22": "መልእክተኞቹ ግን ወደ ወህኒ ቤት ሄደው ሐዋርያትን በዚያ አላገኙአቸውም፤ ተመልሰውም መጡና፤",
      "23": "“የወህኒ ቤቱ በር በጥብቅ ተቆልፎ ጠባቂዎችም በበሩ ፊት ቆመው አገኘኟቸው፤ የዋህኒ ቤቱን በር በከፈትነው ጊዜ ግን በውስጥ ማንንም አላገኘንም” ብለው ተናገሩ፡፡",
      "24": "የቤተ መቅደሱ ዘብ አዛዥና የካህናት አለቆች ይህን በሰሙ ጊዜ “ይህ ነገር ምን ይሆን?” በማለት ተገርመው ስለ እነርሱ የሚሉትን አጡ፡፡",
      "25": "በዚህ ጊዜ አንድ ሰው መጣና “በወህኒ ቤት ያስገባችኋቸው ሰዎች እነሆ በቤተ መቅደስ ቆመው ሕዝቡን ያስተምራሉ” ብሎ ነገራቸው፡፡",
      "26": "ወድያውኑ የቤተ መቅደሱ የዘበኞች አለቃና ሎሌዎቹ ሂደው አመጡአቸው፤ ያመጡአቸውም፤ በኅይል ሳይሆን በማግባባት ነው፤ ይህንንም ያደረጉት ሕዝቡ በድንጋይ እንዳይወግራቸው በመፍራት ነው፡፡",
      "27": "አምጥተውም በሽንጎው ፊት አቆሙአቸው፤ ሊቀ ካህናቱም እንዲህ ሲል ጠየቃቸው፤",
      "28": "“የያሹዋን ስም በመጥራት እንዳታስተምሩ በጥብቅ አዘናችሁ ነበር፤ ነገር ግን እንሆ ኢየሩሳሌምን በትምህርታችሁ ሞላችኋት፤ እናንተ እኮ ያዚያን ሰው ደም በእኛ ላይ ልታደርጉብን ትፈልጋላችሁ፡፡”",
      "29": "ጴጥሮስና ሌሎች ሐዋርያት ግን እንዲህ ሲሉ መለሱ፤ “ለሰው ከመታዘዝ ለያህዌ(יהוה) መታዘዝ ይገናል፤",
      "30": "የአባቶቻችን አምላክ እናንተ በእንጨት ላይ ሰቅላችሁ የገደላችሁትን ያሹዋን ከሞት አስነሳው፤",
      "31": "ያህዌ(יהוה) ለእስራኤል ሕዝብ ንስሐንና የኃጢአትን ይቅርታ እንዲሰጥ ይህን ያሹዋን መሪና አዳኝ አድርጎ በክብር በቀኙ አስቀመጠው፤",
      "32": "ስለዚህ ነገር እኛ ምስክሮች ነን፤ ያህዌ(יהוה) ለሚታዘዙት ሁሉ የሰጣቸው መንፈስ ቅዱስም ምስክር ነው፡፡”",
      "33": "የሽንጎ አባሎች ይህን በሰሙ ጊዜ በጣም ተቆጥተው ሐዋርያቱን ለመግደል ፈለጉ፡፡",
      "34": "ነገር ግን በሕዝቡ የተከበረና የሙሴ ህግ መምህር የሆነ ገማልያል የተባለ አንድ ፈሪሳዊ ተነሳና ለጥቂት ጊዜ ሐዋርያቱን ገለል እንዲያአደርጉአቸው አዘዘ፡፡",
      "35": "ከዚህ በኋላ የሸንጎውን አባሎች እንዲህ አላቸው፤ “የእስራኤል ሰዎች ሆይ በእነዚህ ሰዎች ላይ ምን እንደምታደርጉ ተጠንቀቁ፡፡",
      "36": "ከዚህ በፊት ቴዎዳስ የሚባል ሰው እኔ ትልቅ ስው ነኝ ብሎ ተነስቶ ነበር፤ አራት መቶ የሚያህሉም ሰዎች ከእርሱ ጋር ተባብረው ነበር፡፡ ነገር ግን እርሱ ተገደለ ተከታዮቹም ተበታተኑ፤ ዓላማውም እንዳልነበረ ሆነ፡፡",
      "37": "ከዚያም በኋላ የሕዝቡ ቆጠራ በተደረገበት ዘመን ገሊላዊው ይሁዳ ተነስቶ ብዙ ሰዎች እንዲከተሉት አድርጎ ነበር፤ እርሱም ተገደለ፤ የተከተሉትም ሁሉ ተበታተኑ፡፡",
      "38": "ስለዚህ አሁን እኔ የምላችሁ፤ ከነዚህ ሰዎች እንድትርቁና እንድትተዉአቸው ነው፤ ምክንያቱም ይህ አሳብ ወይም ሥራ ከሰው የመጣ ከሆነ ይጠፋል፡፡",
      "39": "ከያህዌ(יהוה) የመጣ ከሆነ ግን እነርሱን ልታጠፏቸው አትችሉም፤ እንዲያውም ከያህዌ(יהוה) ጋር መጣላት ይሆንባችኋል፡፡” እነርሱም የገማልያልን ምክር ተቀበሉ፡፡",
      "40": "ከዚህ በኋላ ሐዋርያቱን ወደ እነርሱ ጠርተው አስገረፉአቸው፤ የያሹዋንም ስም በመጥራት እንዳይናገሩ አዘዙአቸውና ለቀቁአቸው፡፡",
      "41": "ሐዋርያት ግን ስለ ያሹዋ ስም ውርደት ለመቀበል የተገቡ በመሆናቸው ደስ እያላቸው ከሸንጎው ወጥተው ሄዱ፡፡",
      "42": "በየቀኑም በቤተ መቅደስና በየቤቱም ስለ መሲሑ ማስተማርንና የምስራች መናገርን አላቋረጡም ነበር፡፡"
    },

    "Chapter 6": {
      "1": "ከጥቂት ጊዜ በኋላ የአማኞች ቁጥር እየበዛ ሲሄድ የግሪክ ቋንቋ የሚናገሩ አይሁዳውያን፤ የይሁዳ አገር ተወላጆች በሆኑት አይሁዳውያን ላይ ማጉረምረም ጀመሩ፤ ምክንያቱም በየቀኑ ይታደል በነበረው ዕርዳታ መበለቶቻቸውን ችላ ይሉባቸው ስለ ነበር ነው፡፡",
      "2": "ስለዚህ አሥራ ሁለቱ፤ አማኞችን ሁሉ ሰብስበው እንዲህ አሉአቸው፤ “ምግብ ለማደል ብለን፤ የያህዌ(יהוה)ን ቃል የማስተማር ሥራችንን መተው አይገባንም፡፡",
      "3": "እንግዲህ ወንድሞች ሆይ! በመልካም ጠባያቸው የተመሰገኑ፤ በመንፈስ ቅዱስ የተሞሉ፤ ሰባት ሰዎችን ከመካከላችሁ ምረጡ፤ እነርሱን ለዚህ ኅላፊነት እንሾማቸዋለን፡፡",
      "4": "እኛ ግን በመጸለይና የያህዌ(יהוה)ን ቃል በማስተማር እንተጋለን፡፡”",
      "5": "ይህ አባባል ሁሉንም ደስ አሰኘ፤ ቀጥሎ ያሉትንም ሰዎች መረጡ፤ በእምነትና በመንፈስ ቅዱስ የተሞላ እስጢፋኖስ፤ ፊልጶስ፤ ጵሮኮሮስ፤ ኒቃሮና፤ ጢሞና፤ ጰርሜና ወደ አይሁድነት ገብቶ የነበረው የአንጾኪያው ኒቆላዎስ፡፡",
      "6": "እነዚህን በሐዋርያት ፊት አቆሙአቸው፤ ሐዋርትም ከጸለዩ በኋላ እጃቸውን ጫኑባቸው፡፡",
      "7": "በዚህም ሁኔታ የያህዌ(יהוה) ቃል እየተስፋፋ ስለሄደ በኢየሩሳሌም የአማኖች ቁጥር በጣም እየበዛ ሄደ፤ ከካህናትም ብዙዎቹ አመኑ፡፡",
      "8": "እስጢፋኖስ በፀጋና በኅይል ተሞልቶ ድንቅ ነገሮችንና ታላላቅ ተአምራትን በሕዝቡ መካከል ያደርግ ነበር፤",
      "9": "በዚያን ጊዜ “የነፃ ወጪዎች ምኩራብ” የተባለው የአይሁድ ጸሎት ቤት ሰዎች፤ የቀሬናና የእስክንድርያ ሰዎች፤ የኪልቅያና የእስያ ሰዎች ተነስተው እስጢፋኖስን በመቃወም ይከራከሩ ነበር፡፡",
      "10": "ነገር ግን እስጢፋኖስ ይናገርበት የነበረውን ጥበብና መንፈስ መቋቋም አልቻሉም፡፡",
      "11": "በዚያን ጊዜ  “ይህ ሰው በሙሴና በያህዌ(יהוה) ላይ የስድብ ቃል ሲናገር ሰምተነዋል” የሚሉ ሰዎችን በስውር አነሣሡበት፡፡",
      "12": "በዚሁ ዐይነት ሕዝቡንና ሽማግሌዎቹን የሙሴ ሕግ መምህራንንም አነሣሡ፤ ወደ እስጢፋኖስም ሄደው ይዘው በሸንጎው ፊት አቀረቡት፡፡",
      "13": "በእርሱ ላይ በሐሰት የሚመሰክሩ አንዳንድ ሰዎችንም አመጡ፤ የሐሰት ምስክሮችም እንዲህ አሉ፡- “ይህ ሰው በዚህ ቤተ መቅደስ ላይና በሙሴ ሕግ ላይ የስድብ ቃል ከመናገር አይቆጠብም፡፡",
      "14": "ደግሞም ‘ይህ የናዝሬቱ ያሹዋ ይህን ቤተ መቅደስ ያፈርሳል፤ ሙሴም ያስተላላፈልንን ሥርዓት ይለውጣል’ ብሎ ሲናገር ሰምተነዋል፡፡”",
      "15": "በዚህ ጊዜ በሸንጎው የተገኙት ሁሉ እስጢፋኖስን ትኩር ብለው ሲመለከቱት ፊቱ እንደ መልአክ ፊት ሆኖ ታያቸው፡፡"
    },
    "Chapter 7": {
      "1": "ሊቀ ካህናቱ እስጢፋኖስን 'ይህ የተባለው ነገር ልክ ነውን?' ሲል ጠየቀው፡፡",
      "2": "እስጢፋኖስም እንዲህ ሲል መለሰ፤ 'ወንድሞቼና አባቶቼ ሆይ! እስቲ ስሙኝ፤ አባታችን አብርሃም በካራን ለመኖር ከመሄዱ በፊት ገና በመስጴጦሞያ ሳለ የክብር አምላክ ተገለጠለትና፤",
      "3": "'ከአገርህ ወጥተህ፤ ከዘመዶችህ ተለይተህ፤ እኔ ወደ ማሳይህ አገር ሂድ' አለው፡፡",
      "4": "በዚያን ጊዜ ከከለዳውያን አገር ወጥቶ በካራን ተቀመጠ፤ አባቱ ከሞተ በኋላም ያህዌ ከካራን አውጥቶ ዛሬ እናንተ ወደ ምትኖሩባት አገር አመጣው፡፡",
      "5": "ይሁን እንጂ የእግር ማሳረፊያ እንኳ የሚያህል ርስት አልሰጠውም፤ ነገር ግን ይህችን አገር ለእርሱና ለዘሩ በኋላ ርስት አድርጎ እንደሚሰጠው ቃል ገብቶለት ነበር፤ ይህን ቃል የገባለትም አብርሃም ገና ልጅ ሳይኖረው ነበር፡፡",
      "6": "ዘሩም በባዕድ አገር ስደተኛ ሆኖ እንደሚኖርና በዚያ አገር አራት መቶ ዓመት ባሪያ አድርገው በጭቆና እንደሚገዙት ነግሮት ነበር፡፡",
      "7": "ቀጥሎም 'ባርያ አድርጎ በሚገዛው ሕዝብ ላይ እፈርድበታለሁ፡፡ ከዚያም በኋላ ነፃ ወጥተው በዚህ ስፍራ ያመልኩኛል' ብሎ ያህዌ ተናግሮአል፡፡",
      "8": "የመገረዝንም ኪዳን ሰጠው፤ ስለዚህ አብርሃም ይስሓቅን በወለደው ጊዜ በስምተኛው ቀን ገረዘው፤ እንዲሁም ይስሐቅ ልጁን ያዕቆብን ገረዘው፡፡ ያዕቆብም የነገድ አባቶች የሆኑትን ዐሥራ ሁለቱን ልጆቹን ገረዘ፡፡",
      "9": "የያዕቆብ ልጆች በወንድማቸው በዮሴፍ ላይ ቀንተው በግብፅ አገር ባርያ እንዲሆን ሸጡት፤ ያህዌ ግን ከእርሱ ጋር ነበረ፤",
      "10": "ከመከራው ሁሉ አወጣው፤ በግብፅ ንጉሥ በፈርዖን ፊትም ሞገስንና ጥበብን ሰጠው፡፡ ንጉሡም በግብፅና በቤቱም ሁሉ ላይ አዛዥ አደረገው፡፡",
      "11": "በዚያን ጊዜ በግብፅና በከነዓን አገር ሁሉ ላይ ታላቅ ችግር ያስከተለ ረሀብ ሆነ፤ አባቶቻችንም ምግብ ሊያገኙ አልቻሉም፡፡",
      "12": "ያዕቆብም በግብፅ እህል መኖሩን በሰማ ጊዜ አባቶቻችንን ለመጀመርያ ጊዜ ወደዚያ ላከ፡፡",
      "13": "ዳግመኛ ወደ ግብጽ ተመልሰው በሄዱ ጊዜ ዮሴፍ ለወንድሞቹ ተገለጠ፤ ቤተ ዘመዱም በፈርዖን ዘንድ ታወቀ፡፡",
      "14": "ከዚህ በኋላ ዮሴፍ አባቱን ያዕቆብንና ዘመዶቹን ሁሉ ወደ እርሱ አመጣቸው፤ እነርሱም በጠቅላላው ሰባ አምስት ሰዎች ነበሩ፡፡",
      "15": "ስለዚህ ያዕቆብ ወደ ግብፅ ሄደ፤ እርሱና አባቶቻችን እዚያ ሞቱ፡፡",
      "16": "ዐጽማቸው ወደ ሴኬም ተወስዶ አብርሃም በሴኬም ከኤሞር ልጆች በገንዘቡ በገዛው መቃብር ተቀበረ፡፡",
      "17": "ያህዌ ለአብርሃም በመሐላ የሰጠው ተስፋ የሚፈጸምበት ጊዜ ሲቃረብ በግብጽ የነበረው የሕዝባችን ቁጥር እየበዛ ሄደ፡፡",
      "18": "ይህም የሆነው ዮሴፍን የማያውቀ ሌላ ንጉሥ በግብጽ እስከ ነገሠበት ጊዜ ድረስ ነው'",
      "19": "አዲሱ ንጉሥ በሕዝባችን ላይ በተንኮል ተነስቶ ሕፃናቶቻቸው እንዲሞቱ፤ ወደ ውጭ አውጥተው እንዲጥሉአቸው አባቶቻችንን አስገደዳቸው፡፡",
      "20": "በዚያን ጊዜ ሙሴ ተወለደ፤ እርሱ በያህዌ ፊት ያማረ ሕፃን ነበር፤ ሦስት ወር በአባቱ ቤት አደገ፤",
      "21": "ወደ ውጭም በተጣለ ጊዜ የፈርዖን ሴት ልጅ አነሳችውና አንደ ልጅዋ አድርጋ አሳደገችው፡፡",
      "22": "ሙሴም የግብፃውያንን ጥበብ ሁሉ ተማረ፤ በቃሉና በሥራውም የበረታ ሆነ፡፡",
      "23": "ሙሴም አርባ ዓመት በሞላው ጊዜ ወንድሞቹን የእስራኤልን ልጆች ለመጎብኘት አሰበ፡፡",
      "24": "ከወንድሞቹም አንዱ፤ በአንድ ግብጻዊ ሰው ሲበደልና ሲገረፍ አይቶ ረዳው፤ ለተገፋውም በመበቀል ግብጻዊውን መታና ገደለው፡፡",
      "25": "ያህዌ በእርሱ አማካይነት ነፃ እንደሚያወጣቸው ወገኖቹ የሚገነዘቡ መስሎት ነበር፤ እነርሱ ግን ይህን አልተገነዘቡም፡፡",
      "26": "በማግሥቱም ሁለት እሥራኤላውያን እርስ በርሳቸው ሲጣሉ አገኘና ሊገላግላቸው በመፈለግ 'እናንተ ሰዎች፤ እናንተ ወንድማማቾች ናችሁ፤ ስለምን ትጣላላችሁ?' አላቸው፡፡",
      "27": "ያ ባልንጀራውን ይደበድብ የነበረው ሰው ሙሴን ወዲያ ገፈተረና፤ 'አንተን በእኛ ላይ ገዥና ፈራጅ ያደረገህ ማን ነው?",
      "28": "ትናንትና ግብጻዊውን እንደገደልኸው እኔንም ልትገድለኝ ትፈልጋለህን?' አለው፡፡",
      "29": "ሙሴ ይህን በሰማ ጊዜ ከግብጽ አገር ሸሽቶ ወደ ምድያም አገር ሄደና እዚያ ኖረ፤ በዚያ ሁለት ልጆች ወለደ፡፡",
      "30": "ሙሴ በዚያ አገር አርባ ዓመት ካሳለፈ በኋላ፤ በደብረ ሲና በረሓ በሚነድደው የቁጥቋጦ ነበልባል ውስጥ የያህዌ መልአክ ታየው፡፡",
      "31": "ሙሴ ይህን ባየ ጊዜ ተገረመ፤ ቀረብ ብሎም ሲመለከት እንዲህ የሚለውን የያህዌን ድምፅ ሰማ፤",
      "32": "'እኔ የአባቶችህ አምላክ ነኝ፤ የአብርሃም አምላክ፤ የይስሃቅ አምላክ፤ የያዕቆብ አምላክ ነኝ፤' ሙሴም በፍርሃት ተንቀጠቀጠ፤ ለመመልከትም አልደፈረም፡፡",
      "33": "ያህዌም እንዲህ አለው፤ 'የቆምህበት ስፍራ የተቀደሰ ምድር ስለሆነ ጫማህን አውልቅ፤",
      "34": "በግብጽ ያለውን የሕዝቤን ጽኑ መከራ በእርግጥ አይቻለሁ፤ የጭንቀት ጩኸታቸውንም ሰምቻለሁ፤ ስለዚህ ላድናቸው ወርጃለሁ፤ አሁንም ና፤ እኔ አንተን ወደ ግብጽ እልክሃለሁ፡፡'",
      "35": "የእሥራኤል ሕዝብ ሙሴን 'በእኛ ላይ ገዥና ፈራጅ እንድትሆን ያደረገህ ማን ነው?' በማለት ተቃውመውት ነበር፤ ይሁን እንጂ ያህዌ ይህንኑ ሙሴን በቁጥቋጦው ውስጥ በተገለጠለት መልአክ አማካይነት ገዥና ፈራጅ አድርጎ ወደ እነርሱ ላከው፡፡",
      "36": "በግብጽና በቀይ ባሕር ድንቆችንና ተአምራትን በማድረግ ሕዝቡን አውጥቶ አርባ ዓመት የመራቸው ይህ ሙሴ ነበር፡፡",
      "37": "'ያህዌ እኔን እንዳስነሳኝ እንዲሁ ከወንድሞቻችሁ መካከል ነቢይ ያስነሣላችኋል' ብሎ ለእስራኤላውያን የተናገረው ይኸው ሙሴ ነበር፡፡",
      "38": "በበረሓ ተሰብስቦ ከነበረው ሕዝብ ጋርና ከሲና ተራራ ላይ ከተናገረው መልአክ ጋር፤ እንዲሁም ከአባቶቻችን ጋር የነበረው እርሱ ነው፡፡ የያህዌን የሕይወት ቃል ለእኛ ያስተላለፈልንም ይኸው ሙሴ ነው፡፡",
      "39": "አባቶቻችን ግን ተቃወሙት እንጂ አልታዘዙትም፤ በልባቸውም ወደ ግባጽ ለመመለስ አሰቡ፡፡",
      "40": "አሮንንም 'ይህ ከግብጽ አገር ያወጣን ሙሴ ምን እንደደረሰበት አናውቅምና እፊት እፊታችን እየሄዱ የሚመሩንን አማልክት ሥራልን' አሉት፡፡",
      "41": "በዚያን ጊዜ በጥጃ ምስል ጣዖት ሠርተው መስዋእት አቀረቡ፤ በእጃቸውም ስራ ተደሰቱ፡፡",
      "42": "ያህዌ ግን ተለያቸው፡፡ የሰማይንም ከዋክብት እንዲያመልኩ አሳልፎ ሰጣቸው፤ ይህም በነብያት እንዲህ ተብሎ እንደተጻፈ ነው፤",
      "43": "'እናንተ የእስራኤል ሰዎች ሆይ! የታረደውን እንሰሳና መስዋእትን አርባ ዓመት ሙሉ በበረሓ ያቀረባችሁት ለእኔ ነውን?",
      "44": "ይዛችሁ የሄዳችሁት የሞሎክን ድንኳንና ሬፋን የሚባለውን የአምላካችሁን ኮኮብ ምስል ነበር፤ እነርሱም በእጃችሁ ሠርታችሁ ትሰግዱላቸው የነበሩ አማልክት ናቸው፡፡ እኔም ከባቢሎን ወዲያ እንድትሰደዱ አደርጋለሁ፡፡'",
      "45": "አባቶቻችን በበረሓ ያህዌ የሚመለክባት ድንኳን ያህዌ በነገረውና ባሳየው መሰረት የሠራት ሙሴ ነበር፡፡",
      "46": "ያህዌ ከፊታቸው ያባረረላቸውን አረማውያንን አገር በወረሱ ጊዜ አባቶቻችን ይህችን የተቀበሏትን ድንኳን ከኢያሱ ጋር ወደዚያ አገቡአት፤ እስከ ዳዊት ዘመንም ድረስ እዚያ ኖረች፡፡",
      "47": "ዳዊትም በያህዌ ፊት ሞገስ አግኝቶ በያዕቆብ ነገድ መካከል ለያህዌ ማደርያ የሚሆን ቤት ለመስራት በጸሎት ለመነ፡፡",
      "48": "ነገር ግን ለያህዌ ቤት የሠራ ሰሎሞን ነው፡፡",
      "49": "ሆኖም ልዑል ያህዌ በሰው እጅ በተሠራ ቤት ውስጥ አይኖርም፤ ይህም ነቢዩ እንዲህ ሲል እንደጻፈው ነው፤",
      "50": "'ሰማይ ዝፋኔ ነው፤ ምድርም የእግሬ ማሳረፊያ ናት፤ ታዲያ ለእኔ ምን ዓይነት ቤት ትሠሩልኛአላችሁ? የማርፍበትስ ቦታ ምን ዓይነት ነው?",
      "51": "ይህን ሁሉ እኔ በእጄ የሠራሁት አይደለምን?' ይላል ያህዌ፡፡",
      "52": "እናንተ አንገታችሁ የደነደነ እልኸኞች! ልባችሁ የተደፈነ፤ ጆሮአችሁም የማይሰማ! እናንተም ልክ እንዳባቶቻችሁ ሁልጊዜ መንፈስ ቅዱስን ትቃወማላችሁ፡፡",
      "53": "ከነብያት መካከል አባቶቻችሁ ያላሳደዱት ማን አለ? እነርሱ የጻድቁን መምጣት አስቀድመው የተናገሩትን ገደሏቸው፤ እናንተም አሁን ይህን ጻድቁን አሳልፋችሁ በመስጠት ገደላችሁት፡፡",
      "54": "እናንተ በመላእክት አማካይነት ህግን ተቀብላችሁ ነበር፤ ነገር ግን አልጠበቃችሁትም፡፡'",
      "55": "እሱ ግን በመንፈስ ቅዱስ ተሞልቶ ወደ ሰማይ ትኩር ብሎ ሲመለከት፤ የያህዌ(יהוה)ን ክብር አየ፤ ያሹዋንም በያህዌ(יהוה) ቀኝ ቆሞ አየው፤ ",
      "56": "ስለዚህ “እነሆ ሰማይ ተከፍቶ ሰው ልጅ በያህዌ(יהוה) ቀኝ ቆሞ አያለሁ” አለ፡፡ ",
      "57": "በዚህ ጊዜ እነርሱ በታላቅ ድምጽ ጮኹ፤ ጆሮአቸውንም ደፍነው በአንድነት ወደ እርሱ ሮጡ፡፡ ",
      "58": "ከከተማ አወጡትና በድንጋይ ወገሩት፤ ምስክሮችም ልብሳቸውን ወስደው ሳውል የሚባል አንድ ጎልማሳ እንዲጠብቅላቸው በእግሩ ስር አስቀመጡ፡፡",
      "59": "በድንጋይ ሲወግሩት ሳሉ እስጢፋኖስ “ጌታ ያሹዋ ሆይ! ነፍሴን ተቀበል!” ብሎ ጸለየ፡፡",
      "60": "ተንበርክኮም “ጌታ ሆይ! ይህን በደል አትቁጠርባቸው” ብሎ በታላቅ ድምጽ ጮኸ፡፡ ይህንንም ብሎ ሞተ፡፡"
    },
    "Chapter 8": {
      "1": "ሳውልም በእስጢፋኖስ መገደል ተስማምቶ ነበር፡፡ እስጢፋኖስ በሞተበት ቀን በኢየሩሳሌም በሚገኙ አማኞች ላይ ታላቅ ስደት ተነሳ፤ ከሐዋርያት በቀር አማኞች ሁሉ ወደ ይሁዳ አገርና ወደ ሰማርያ አገሮች ተበተኑ፡፡",
      "2": "አንዳንድ መንፈሳውያን ሰዎች እስጢፋኖስን ቀበሩት፤ በታላቅ ድምጽም እየጮኹ አለቀሱለት፡፡",
      "3": "ሳውል ግን አማኞችን ለማጥፋት ይጥር ነበር፤ ከቤት ወደ ቤትም እየገባ ወንዶችና ሴቶች አማኞችን እየጎተተ ያወጣ ነበር፡፡ ወደ እስር ቤትም ያስገባቸው ነበር፡፡",
      "4": "የተበተኑትም አማኞች በሄዱበት ስፋራ ሁሉ የያህዌ(יהוה)ን ቃል ያስተምሩ ነበር፡፡",
      "5": "ፊልጶስም ወደ ሰማርያ ከተማ ሄዶ ሰዎቹን ስለ መሲሕ አስተማራቸው፡፡",
      "6": "ሰዎቹም የፊልጶስን ቃል በሰሙ ጊዜ የሚያደርጋቸውንም ተአምራት ባዩ ጊዜ በአንድነት በጥንቃቄ ያዳምጡት ነበር፡፡",
      "7": "ርኩሳን መናፍስትም በታላቅ ድምጽ እየጮሁ ከብዙ ሰዎች ይወጡ ነበር፡፡",
      "8": "ስለዚህ በዚያች ከተማ ታላቅ ደስታ ሆነ፡፡",
      "9": "በዚያች ከተማ ሲሞን የሚባል አንድ ሰው ነበረ፤ ይህ ሰው በከተማይቱ ውስጥ አስማት እያደረገ የሰማርያን ሕዝብ ሲያስደንቅ ቆይቶአል፤ “እኔ ትልቅ ሰው ነኝ!” እያለም ይናገር ነበር፡፡",
      "10": "ሰዎች ሁሉ ትንሹም ትልቁም “ይህ ሰው ታላቅ ተብሎ የሚጠራ የያህዌ(יהוה) ሓይል ነው!” እያሉ ያዳምጡት ነበር፡፡",
      "11": "ምክንያቱም ከብዙ ጊዜ ጀምሮ በአስማት ያስደንቃቸው ስለ ነበረ ነው፡፡",
      "12": "ነገር ግን ፊልጶስ ስለ ያህዌ(יהוה) መንግሥትና ስለ ያሹዋ መሺያ ስም የተናገረውን መልካም ዜና በሰሙ ጊዜ ወንዶችም ሴቶችም አምነው ተጠመቁ፡፡",
      "13": "ሲሞን እንኳን ሳይቀር አምኖ ተጠመቀና ከፊልጶስ ጋር ተባበሪ ሆነ፤ የሚደረጉትንም ድንቅ ነገሮችና ታላቅ ተአምራት በማየቱ ይገረም ነበር፡፡",
      "14": "በኢየሩሳሌም የነበሩት ሐዋርያት የሰማርያ ሰዎች የያህዌ(יהוה)ን ቃል መቀበላቸውን በሰሙ ጊዜ ጴጥሮስንና ዮሐንስን ወደ ሰማርያ ላኩአቸው፡፡",
      "15": "ስለዚህ የሰማርያ ሰዎች መንፈስ ቅዱስ እንዲቀበሉ ጵጥሮስና ዮሐንስ ሄደው ጸለዩላቸው፡፡",
      "16": "ምክንያቱም የሰማርያ ሰዎች በያሹዋ ስም ተጠምቀው ነበር እንጂ መንፈስ ቅዱስ ገና በአንዳቸውም ላይ አልወረደም ነበር፡፡",
      "17": "ስለዚህ ጴጥሮስና ዮሐንስ እጆቻቸውን በጫኑባቸው ጊዜ ሰዎቹ መንፈስ ቅዱስን ተቀበሉ፡፡",
      "18": "ሐዋርያት እጆቻቸውን ሲጭኑባቸው መንፈስ ቅዱስ ለሰዎቹ መሰጠቱን ሲሞን ባየ ጊዜ ገንዘብ አመጣላቸውና፤",
      "19": "“እኔም እጄን የምጭንበት ሰው መንፈስ ቅዱስን እንዲቀበል ይህን ሥልጣን ስጡኝ” አለ፡፡",
      "20": "ጴጥሮስ ግን እንዲህ አለው፤ “የያህዌ(יהוה)ን ስጦታ በገንዘብ ለግኘት በመፈለግህ ገንዘብህ ከአንተ ጋር ይጥፋ!",
      "21": "ልብህ በያህዌ(יהוה) ፊት ቅን ስላልሆነ አንተ ከዚህ ነገር ክፍል ወይም ዕጣ የለህም፡፡",
      "22": "እንግዲህ በዚህ በክፋትህ ተጸጽተህ ንስሓ ግባ፤ ምናልባት የልብህን አሳብ ይቅር ይልልህ እንደሆነ ያህዌ(יהוה)ን ለምን፡፡",
      "23": "ምክንያቱም አንተ በመራራ ቅንአት እንደተሞላህና የኃጢአት እስረኛ እንደሆንክ አያለሁ፡፡”",
      "24": "ሲሞንም “አሁን ከተናገራችሁት አንዳች እንኳን እንዳይደርስብኝ እናንተ ራሳችሁ ወደ ልዑል ያህዌ(יהוה) ጸልዩልኝ አላቸው፡፡”",
      "25": "ጴጥሮስና ዮሐንስ ከመሰከሩና የጌታንም ቃል ከተናገሩ በኋላ በብዙ የሰማርያ መንደሮች መልካሙን ዜና እያበሠሩ ወደ ኢየሩሳሌም ተመለሱ፡፡",
      "26": "የያህዌ(יהוה) መልአክ ፊልጶስን “ተነስና ከኢየሩሳሌም ወደ ጋዛ በሚወስደው መንገድ ወደ ደቡብ ሂድ” አለው፤ ያ መንገድ የበረሓ መንገድ ነበር፡፡",
      "27": "እርሱም ተነስቶ ሄደ፡፡ እንሆ አንድ ኢትዮጵያዊ ጃንደረባ ለያህዌ(יהוה) ሊሰግድ ወደ ኢየሩሳሌም ሂዶ ነበር፤ ይህ ሰው ሕንደኬ ለተባለች የኢትዮጵያ ንግሥት ባለሟልና የገንዘብዋ ሁሉ አዛዥ  ነበረ፡፡",
      "28": "እርሱ ወደ አገሩ ሲመለስ፤ በሠረገላ ተቀምጦ የነብዩን የኢሳይያስን መጽሐፍ ያነብ በነር፡፡",
      "29": "በዚህ ጊዜ መንፈስ ቅዱስ ፊልጶስን  “ሂድ ወደዚያ ሠረገላ ቅረብ አለው”፡፡",
      "30": "ስለዚህ ፊልጶስ ወደዚያ ሮጦ ሄደና ኢትዮጵያዊው የነቢዩን የኢሳይያስን መጽሐፍ ሲያነብ ሰምቶ “የምታነበው ትርጉሙ ይገባሃልን?” አለው፡፡",
      "31": "ኢትዮጵያዊውም “የሚያስረዳኝ ሰው ሳይኖር እንዴት ሊገባኝ ይችላል?” አለና፤ ፊልጶስን “ወደ ሰረገላው ውጣና ከእኔ ጋር ተቀመጥ” አለው፡፡",
      "32": "ጃንደረባው ያነበው የነበረው የመጽሐፍ ክፍል ይህ ነበረ፤ “ለመታረድ እንደሚነዳ በግ ነበረ፤ ሲሸልቱት ዝም እንደሚል ጥቦት እርሱም ለመናገር አፉን አልከፈተም፡፡",
      "33": "እርሱ ተዋረደ፤ ቅን ፍርድም አልተሰጠውም፤ ሕይወቱም ከምድር ተወግዶአልና ስለ ትውልዱ ማን ሊናገር ይችላል?”",
      "34": "ጃንደረባውም ፊልጶስን “ነቢዩ ይህን የተናገረው ስለማን ነው? ስለ ራሱ ነውን ወይስ ስለሌላ? እባክህን ንገረኝ” አለው፡፡",
      "35": "ፊልጶስም ከዚህ መጽሐፍ ክፍል ጀምሮ ስለ ያሹዋ መልካሙን ዜና አበሰረው፡፡",
      "36": "ሲሄዱም ውሃ ወዳለበት ቦታ ደረሱ፤ ጃንደረባውም “እነሆ እዚህ ውሃ አለ፤ እንዳልጠመቅ የሚከለክለኝ ነገር ምንድን ነው?” አለ፡፡",
      "37": "ፊልጶስም “በሙሉ ልብህ ካመንህ መጠመቅ ትችላለህ” አለው፡፡ ጃንደረባውም “ያሹዋ መሺያ የያህዌ ልጅ መሆኑን አምናለሁ አለ::}2*",
      "38": "ጃንደረባው ሠረገላው እንዲቆም አዘዘ፤ ሁለቱም ወደ ውሃው ወረዱና ፊልጶስ ጃንደረባውን አጠመቀው፡፡",
      "39": "ከውሃው ከወጡ በኋላ የያህዌ(יהוה) መንፈስ ፊልጶስን ወሰደው፤ ጃንደረባውም ዳግመኛ አላየውም፤ ደስ እያለውም ጉዞውን ቀጠለ፡፡",
      "40": "ፊልጶስ ግን በአዛጦስ ተገኘ፤ ወደ ቂሳርያም እስከ መጣ ድረስ በየከተማዎቹ እየሄደ መልካሙን ዜና ያበሥር ነበር፡፡"
    },
    "Chapter 9": {
      "1": "በዚያን ጊዜ ሳውል የጌታን ደቀ መዛሙርት ለመግደል ገና እየዛተ ወደ ሊቀ ካህናቱ ሄደ፡፡",
      "2": "የጌታንም መንገድ የሚከተሉትን ሰዎች ወንዶችንም ሴቶችንም ሲያገኝ እያሰረ ወደ ኢየሩሳሌም ለማምጣት የሚያስችል ደብዳቤ ለደማስቆ ምኩራቦች ተጽፎ እንዲሰጠው ሊቀ ካህናቱን ጠየቀ፡፡",
      "3": "ሲሄድም ወደ ደማስቆ በቀረበ ጊዜ በእርሱ ዙርያ በድንገት ከሰማይ ብርሃን አንጸባረቀ፡፡",
      "4": "በዚያን ጊዜ በምድር ላይ ወደቀ፤ “ሳውል! ሳውል! ለምን ታሳድዳኛለህ?” የሚል ድምጽ ሰማ፡፡",
      "5": "ሳውልም “ጌታ ሆይ! አንተ ማን ነህ?” አለ፤ እርሱም “እኔ አንተ የምታሳድደኝ ያሹዋ ነኝ፤ 6አሁን ግን ተነሥና ወደ ከተማ ግባ፤ ልታደርገው የሚገባህም እዚያ ይነገርሃል” አለው፡፡",
      "6": "አሁን ግን ተነሥና ወደ ከተማ ግባ፤ ልታደርገው የሚገባህም እዚያ ይነገርሃል",
      "7": "ከሳውል ጋር ይሄዱ የነበሩ ሰዎች ድምጽ እየሰሙ ማንንም ባለማየታቸው የሚናገሩትን አጥተው ዝም ብለው ቆሙ፡፡",
      "8": "ሳውልም ከወደቀበት መሬት ተነሳ፤ ዐይኖቹን በገለጠ ጊዜ ምንም ማየት አልቻለም፤ ስለዚህ ሰዎቹ እጁን ይዘው እየመሩ ወደ ደማስቆ ወሰዱት፡፡",
      "9": "ሦስት ቀን ሙሉ ምንም ማየት ሳይችል፤ ሳይበላና ሳይጠጣም ቆየ፡፡",
      "10": "በደማስቆ ሐናንያ የሚባል አንድ ደቀ መዝሙር ነበር፡፡ ጌታ በራእይ “ሐናንያ!” ብሎ ጠራው፤ እርሱም “እንሆኝ ጌታ ሆይ!” አለ፡፡",
      "11": "ጌታም እንዲህ አለው፤ “ቀጥተኛ ወደ ምትባለው መንገድ ሂድ፤ እዚያ በይሁዳ ቤት ሳውል የሚባለውን የጠርሴስ ሰው ፈልግ፤ እርሱ አሁን በጸሎት ላይ ነው፡፡”",
      "12": "ሳውልም ዐይኖቹ እንደገና ማየት እንዲችሉ ሐናንያ የተባለ ሰው ወደ እርሱ ገብቶ እጁን ሲጭንበት በራእይ አየ፡፡",
      "13": "ሐናንያ ግን እንዲህ ሲል መለሰ፤ “ጌታ ሆይ! ይህ ሰው በኢየሩሳሌም በሚኖሩ ቅዱሳን ላይ ብዙ ክፉ ነገር ማድረጉን ከብዙዎች ሰምቻለሁ፡፡",
      "14": "እዚህም ስምህን የሚጠሩትን ሁሉ ለማሰር ከካህናት አለቆች ሥልጣን ተቀብሎአል፡፡”",
      "15": "ጌታም ሐናንያን እንዲህ አለው፤ “እርሱ ስሜን ለአረማውያንና ለነገሥታት፤ ለእስራኤል ሰዎችም የሚያሳውቅ የእኔ ምርጥ መሣርያ ስለ ሆነ ወደ እርሱ ሂድ፤",
      "16": "ስለ እኔ ምን ያህል ብዙ መከራ እንደሚቀበል እገልጥለታለሁ፡፡”",
      "17": "ሰለዚህ ሐናንያ ወደዚያ ሄዶ ወደ ቤት ገባ፤ እጁንም በሳውል ላይ ጭኖ “ወንድሜ ሳውል ሆይ! ወደዚህ ስትመጣ ሳለ በመንገድ የተገለጠልህ ጌታ እንደገና ማየት እንድትችልና መንፈስ ቅዱስም እንዲሞላብህ ወደ አንተ ልኮኛል” አለው፡፡",
      "18": "ወዲያውኑ ቅርፊት የሚመስል ነገር ከዐይኑ ወደቀና ማየት ቻለ፤ ተነስቶም ተጠመቀ፡፡",
      "19": "መብልም በላና በረታ፤ በደማስቆ ከነበሩት ደቀ መዛሙርት ጋር ለጥቂት ቀኖች ቆየ፡፡",
      "20": "ወዲያውም ሳውል በደማስቆ “ያሹዋ የያህዌ(יהוה) ልጅ ነው” እያለ በምኩራብ ማስተማር ጀመረ፡፡",
      "21": "የሰሙትም ሁሉ “ይህ ሰው በኢየሩሳሌም ይህን ስም የሚጠሩትን ሁሉ በብርቱ ያሳድድ የነበረድ አይደለምን?” በማለት ይደነቁ ነበር፡፡",
      "22": "ሳውል ግን ይበልጥ እየበረታ ሄደ፤ የሹዋ መሲሕ መሆኑን በማስረዳት በደማስቆ ይኖሩ የነበሩትን አይሁዳውያን መልስ ያሳጣቸው ነበር፡፡",
      "23": "ከብዙ ቀን በኋላ አይሁዳውያን ሳውልን ለመግደል ተማከሩ፤",
      "24": "እርሱ ግን ሊገድሉት መማከራቸውን ዐወቀ፤ እነርሱም እርሱን ለመግደል ቀንና ሌሊት በሮቹን ይጠብቁ ነበር፡፡",
      "25": "ነገር ግን በሌሊት የራሱ ደቀ መዛሙርት ሳውልን በቅርጫት አድርገው በግንብ ላይ አሳለፉትና ወደታች አወረዱት፡፡",
      "26": "ሳውል ወደ ኢየሩሳሌም በሄደ ጊዜ እዚያ ካሉት ደቀ መዛሙርት ጋር ለመደባለቅ ሞከረ፤ እነርሱ ግን የእርሱ በመሲሁ ማመን እውነት ሰላልመሰላቸው ሁሉም ፈሩት፡፡",
      "27": "በርናባስ ግን ሳውልን ወደ ሐዋርያት አቀረበውና በመንገድ ሳለ ጌታ እንዴት እንደተገለጠለትና እንዳነጋገረው፤ በደማስቆም በያሹዋ ስም እንዴት በድፍረት እንዳስተማረ ነገራቸው፡፡",
      "28": "ሰለዚህ ሳውል ከእነርሱ ጋር ሆኖ በኢየሩሳሌም ይዘዋወር ነበር፤",
      "29": "የግሪክ ቋንቋ ተናጋሪ ከሆኑት አይሁዳውያን ጋር እየተናገረ ይከራከር ነበር፡፡ እነርሱ ግን ሊገድሉት ዐቅደው ነበር፡፡",
      "30": "ወንድሞች ይህን ባወቁ ጊዜ ወደ ቂሳርያ ወሰዱት፤ ከዚያም ወደ ጠርሴስ እንዲሄድ አደረጉ፡፡",
      "31": "በይሁዳ አገር፤ በገሊላና በሰማርያ አገር ሁሉ ያሉ አማኞች ሰላም አገኙ፤ በረቱም፤ ጌታን እያከበሩና በመንፈስ እየተጽናኑ በቁጥር አደጉ፡፡",
      "32": "ጴጥሮስ በየአገሩ ሲዘዋወር ሳለ፤ በልዳ ወደሚኖሩትም ቅዱሳን ሄደ፡፡",
      "33": "እዚያም ስምንት ዓመታት ሙሉ በአልጋ ላይ የተኛ ኤኒያ የሚባለውን ሽባ አገኘ፡፡",
      "34": "ጴጥሮስም “ኤኒያ ሆይ! የሹዋ መሺያ ይፈውሰሃል፤ ተነስና አላጋህን አንጥፍ” አለው፡፡ እርሱም ወዲያውኑ ተነሣ፡፡",
      "35": "የልዳና የሳሮናም ነዋሪዎች ሁሉ እርሱን አይተው በጌታ አመኑ፡፡",
      "36": "በኢዮጴም ጣቢታ የምትባል አንዲት አማኝ ነበረች፤",
      "37": "በዚያን ጊዜ እርስዋ ታመመችና ሞተች፤ አጥበውም በሰገነት ላይ ባለው ክፍል ውስጥ አኖሯት፡፡",
      "38": "ልዳ ለኢዮጴ ቅርብ ስለ ነበረች በኢዮጴ ያሉት ደቀ መዛሙርት ጴጥሮስ በልዳ መኖሩን ሰምተው “ሳትዘገይ በቶሎ ናልን” ብለው የሚጠሩትን ሁለት ሰዎች ላኩበት፡፡",
      "39": "ስለዚህ ጴጥሮስ ተነሥቶ ከመላእክቶኞቹ ጋር መጣ፤ በደረሰም ጊዜ በሰገነቱ ላይ ወዳለው ክፍል ወሰዱት፤ መበለቶቹም ሁሉ በዙሪያው ቆመው እያለቀሱ ዶርቃ ከእነርሱ ጋር በሕይወት ሳለች የሠራቻቸውን ቀሚሶችና ልብሶች ያሳዩት ነበር፤",
      "40": "ጴጥሮስ ግን ሁሉንም ወደ ውጪ አስወጣና ተንበርክኮ ጸለየ፤ ወደ አስከሬኑም መለስ አለና “ጣቢታ ተነሺ” አለ፤ እርሷም ዐይኖችዋን ከፈተች፤ ጴጥሮስንም አየች፤ ተነሥታም ቁጭ አለች፡፡",
      "41": "እርሱም እጁን ዘርግቶ ያዘና አስነሣት፤ መበለቶችንና ሌሎችንም አማኞች ጠርቶ በሕይወት በፊታቸው አቀረባት፡፡",
      "42": "ይህም ነገር በኢዮጴ ሁሉ ታወቀ፤ ብዙ ሰዎችም በጌታ አመኑ፡፡",
      "43": "ጴጥሮስም ስምዖን ከሚባለው አንድ ቁርበት ፋቂ ጋር ለብዙ ቀኖች በኢዮጴ ተቀመጠ፡፡"
    },
    "Chapter 10": {
      "1": "በቂሳርያ የሚኖር ቆርኔሌዎስ የሚባል አንድ ሰው ነበረ፤ እርሱም “የኢጣሊያ ጓድ” በሚባለው ክፍለ ጦር ውስጥ የመቶ አለቃ ነበረ፤",
      "2": "እርሱ ከቤተሰቡ ጋር በአይሁድ ሥርዓት ያህዌ(יהוה)ን የሚያመልክ መንፈሳዊ ሰው ነበረ፤ ለአይሁድም ሕዝብ ብዙ ችሮታ ያደርግ ነበር፤",
      "3": "አንድ ቀን ዘጠኝ ስዓት ገዳማ ላይ የያህዌ(יהוה) መልአክ ወደ እርሱ ሲገባና “ቆርኔሌዎስ!” ብሎ ሲጠራው በራእይ በግልጥ ታየው፡፡",
      "4": "ትኩር ብሎ ወደ መልአኩ ተመለከተና በመደንገጥ “ጌታ ሆይ! ምንድን ነው?” አለ፡፡",
      "5": "መልአኩም እንዲህ አለው፤ “ጸሎትህና ለድኾች የምታደርገው ችሮታህ በያህዌ(יהוה) ዘንድ ታስቦልሃል፤",
      "6": "አሁንም ሰዎችን ወደ ኢዮጴ ላክና ጴጥሮስ የተባለውን ስምዖንን አስጠራ፤",
      "7": "እርሱ አሁን በባሕር አጠገብ በሚገኘው በቁርበት ፋቂው በስምዖን ቤት በእንግድነት ተቀምጦአል፡፡”",
      "8": "ይህን የነገረው መልአክ ተለይቶት በሄደ ጊዜ ቆርኔሌዎስ ከአገልጋዮቹ ሁለቱንና የእርሱ ክፍል ከሆኑት ወታደሮች መንፈሳዊ የሆነውን አንዱን ጠራና፤",
      "9": "ሁሉንም ነገር ከነገራቸው በኋላ ወደ ኢዮጴ ላካቸው፡፡",
      "10": "በማግሥቱም እነርሱ ሄደው ወደ ከተማው ሲቀርቡ፤ ስድስት ስዓት ገደማ ጴጥሮስ ሲጸልይ ወደበነረበት ቤት ሰገነት ላይ ወጣ፡፡",
      "11": "በዚያን ጊዜ ራበውና መብላት ፈለገ፤ ምሳ በመዘጋጀት ላይ እንዳለም በራእይ አየ፡፡",
      "12": "ያየውም ራእይ ሰማይ ተከፍቶ በአራት ማዕዘን የተያዘ ትልቅ መጋረጃ ጨርቅ የሚመስል ነገር ወደ ምድር ሲወርድ ነው፡፡",
      "13": "በዚያም ላይ፤ ልዩ ልዩ እንስሳት በልባቸው የሚሳቡ ፍጥረቶችና በሰማይ የሚበርሩ ወፎች ነበሩበት፡፡",
      "14": "በዚያን ጊዜ “ጴጥሮስ ሆይ! ተነሥና እያረድህ ብላ” የሚል ድምጽ ወደ እርሱ መጣ፡፡",
      "15": "ጴጥሮስ ግን “ጌታ ሆይ፤ አይሆንም!  እኔ ያልተቀደሰ ወይም ርኩስ ነገር በልቼ አላውቅም” አለ፡፡",
      "16": "ደግሞም “ያህዌ(יהוה) ንጹሕ ያደረገውን አንተ ርኩስ ነው ማለት አትችልም” የሚል ድምጽ እንደገና ወደ እርሱ መጣ፡፡",
      "17": "ይህም ሦስት ጊዜ ከሆነ በኋላ ያ ጨርቅ የሚመስል ነገር ወዲያውኑ ወደ ሰማይ ተወሰደ፡፡",
      "18": "ጴጥሮስ የራእዩ ፍች “ምን ይሆን?” እያለ በአሳቡ ሲጨነቅ፤ ቆርኔሌዎስ የላካቸው ሰዎች በጥያቄ የስምዖንን ቤት አግኝተው በበር ቆመው ነበር፤",
      "19": "ተጣርተውም “ጴጥሮስ የተባለው ስምዖን በእንግድነት የሚገኘው እዚህ ነውን?” ብለው ጠየቁ፡፡",
      "20": "ጴጥሮስ የራእዩን ነገር በማሰላሰል ላይ ሳለ መንፈስ ቅዱስ እንዲህ አለው፤ “እነሆ ሦስት ሰዎች ይፈልጉሃል፤",
      "21": "ተነሥና ውረድ፤ የላክኋቸው እኔ ስለሆንሁ ሳታመነታ ከእነርሱ ጋር ሂድ፡፡”",
      "22": "ጴጥሮስም ወርዶ ወደ ሰዎቹ ሄደና “እነሆ የምትፈልጉት ሰው እኔ ነኝ፤ የመጣችሁበት ምክንያት ምንድን ነው?” አላቸው፡፡",
      "23": "እነርሱም “እኛ የመጣነው ከመቶ አለቃው ከቆርኔሌዎስ ዘንድ ነው፤ እርሱም የአይሁድ ሕዝብ ሁሉ የሚያከብረው በአይሁድ ሥርዓት ያህዌ(יהוה)ን የሚያመልክ ደግ ሰው ነው፡፡ አንተን ወደ ቤቱ አስጠርቶ የምትለውን እንዲሰማ ቅዱስ መልአክ ተገልጦለታል” አሉት፡፡",
      "24": "ጴጥሮስም ወደ ቤት አስገባቸውና ለምኖ አሳደራቸው፡፡",
      "25": "በማግሥቱም ተነስቶ ከእነርሱ ጋር ሄደ፤ በኢዮጴ ከነበሩት ወንድሞች አንዳንዶቹም አብረውት ሄዱ፡፡",
      "26": "በነጋታውም ወደ ቂሳርያ ደረሱ፤ ቆርኔሌዎስም ዘመዶቹንና የቅርብ ወዳጆቹን ጠርቶ እነጴጥሮስን ይጠባበቅ ነበር፡፡",
      "27": "ጴጥሮስ ወደ ቤት ሲገባ ቆርኔሌዎስ ወደ እርሱ ቀረበና በእግሩ ሥር ወድቆ ሰገደለት፡፡",
      "28": "ጴጥሮስ ግን “ተነስ! እኔ እኮ እንደ አንተ ሰው ነኝ!” ብሎ አስነሣው፡፡",
      "29": "እያነጋገረውም ወደ ውስጥ ሲገባ ብዙ ሰዎች ተሰብስበው አገኘ፡፡",
      "30": "እንዲህም አላቸው፤“አይሁዳዊ ከአረማዊ ጋር ለመተባበርና ወደ ቤቱም ለመግባት በሃይማኖታችን ሕግ እንደማይፈቀድ እናንተ ራሳችሁ ታውቃላችሁ፤ ነገር ግን ማንንም ያልተቀደስ ወይም ርኩስ እንዳልል ያህዌ(יהוה) ገልጦልኛል፡፡",
      "31": "ስለዚህ በተላከብኝ ጊዜ ያለ አንዳች ማመንታት መጣሁ፤ እንግዲህ ለምን እንደጠራችሁኝ ማወቅ እፈልጋለሁ፡፡”",
      "32": "ቆርኔሌዎስም እንዲህ አለ፤ “የዛሬ አራት ቀን ልክ በዚህ ጊዜ በዘጠኝ ስዓት ቤቴ እጸልይ ነበር፤ እንሆ በድንገት አንድ የሚያንጸባርቅ ልብስ የለበሰ  ሰው ከፊቴ ቆመ፤",
      "33": "እንዲህም አለኝ፤ ‘ቆርኔሌዋስ ሆይ! ያህዌ(יהוה) ጸሎትህን ሰምቶአል፤ ለድኆች የምታደርገውንም ችሮታ ተቀብሎልሃል፤",
      "34": "እንግዲህ ወደ ኢዮጴ መልእክተኛ ላክና ጴጥሮስ የተባለውን ስምዖንን አስጠራ፤ እርሱ አሁን በባሕር አጠገብ በሚገኘው በቁርበት ፋቂው በስምዖን ቤት በእንግድነት ተቀምጦአል፤’",
      "35": "ስለዚህ ወዲያውኑ መልእክተኞች ወደ አንተ ላክሁ፤ አንተም በመምጣትህ መልካም አድርገሃል፤ እንግዲህ ያህዌ(יהוה) እንድትናገር ያዘዘህን ሁሉ ለመስማት እኛ ሁላችን በያህዌ(יהוה) ፊት እዚህ ተሰብስበናል፡፡”",
      "36": "ጴጥሮስ እንዲህ ሲል መናገር ጀመረ፤ “በእውነት ያህዌ(יהוה) ሰውን እንደማያበላልጥና እንደማያዳላ አስተዋልሁ፡፡",
      "37": "የማንኛውም አገር ሰው ቢሆን ያህዌ(יהוה)ን የሚፈራና እውነት የሆነውን ነገር የሚያደርግ ከሆነ፤ ያህዌ(יהוה) ይቀበለዋል፡፡",
      "38": "ያህዌ(יהוה) ለእስራኤል ሕዝብ ቃሉን መላኩ ታወቀ ነው፤ የሰላም ምስራች በያሹዋ መሺያ የመጣውም ለእነርሱ ነው፤ ነገር ግን ያሹዋ መሺያ የሁሉም ጌታ ነው፡፡",
      "39": "ዮሐንስ ስለ ጥምቀት ከሰበከበት ጊዜ ጀምሮ ከገሊላ አንስቶ በይሁዳ አገር ሁሉ የሆነውን ነገር ታውቃላችሁ፡፡",
      "40": "“ደግሞም ያህዌ(יהוה) የናዝሬቱን ያሹዋን በመንፈስ ቅዱስ እንደቀባውና ኅይልም እንደሰጠው ታውቃላችሁ፤ ያህዌ(יהוה)ም ከእርሱ ጋር ስለ ነበረ እርሱ መልካም ነገርን እያደረገና በዲያብሎስ የተያዙትን ሁሉ እየፈወሰ ተዘዋወረ፡፡",
      "41": "“በይሁዳ አገርና በኢየሩሳሌም እርሱ ስላደረገው ነገር ሁሉ እኛ ምስክሮች ነን፤ እርሱን በእንጨት ላይ ሰቅለው ገደሉት፡፡",
      "42": "ነገር ግን ያህዌ(יהוה) በሶስተኛው ቀን ከሞት አስነሣውና እንዲገለጥ አደረገው፡፡",
      "43": "የተገለጠውም አስቀድሞ በያህዌ(יהוה) ለተመረጡት ምስክሮች ነው እንጂ ለሕዝቡ ሁሉ አይደለም፤ እርሱ ከሞት ከተነሣ በኋላ እኛ ከእርሱ ጋር አብረን የበላንና የጠጣን ምስክሮች ነን፤",
      "44": "ይህን ነገር ለሕዝቡ እንድናበስር እርሱ በሕያዋንና በሙታን ላይ እንዲፈርድ፤ በያህዌ(יהוה) የተወሰነ መሆኑን እንድንመሰክር አዞናል፡፡",
      "45": "በእርሱ የሚምን ሁሉ በስሙ የኃጢአት ይቅርታ እንደሚያገኝ ነብያት ሁሉ ይመሰክሩለታል፡፡”",
      "46": "ጴጥሮስ ይህን በሚናገርበት ጊዜ ቃሉን በሰሙት ሰዎች ሁሉ ላይ መንፈስ ቅዱስ ወረደ፡፡",
      "47": "ከጴጥሮስ ጋር የመጡት አይሁዳውን አማኞች ያህዌ(יהוה) ለአረማውያንም መንፈስ ቅዱስ እንደሰጣቸው ባዩ ጊዜ ተደነቁ፡፡",
      "48": "ለአረማውያን መንፈስ ቅዱስ እንደተሰጠ ያወቁትም፤ አረማውያን በሌሎች ቋንቋዎች ሲናገሩና ያህዌ(יהוה)ን በምስጋና ሲያከብሩ በመስማታቸው ነው፡፡ በዚህ ጊዜ ጴጥሮስ",
      "49": "“እነዚህ ሰዎች እንደ እኛ መንፈስ ቅዱስ ተቀብለዋል፤ ታዲያ በውሃ እንዳይጠመቁ ማን ይከለክላቸዋል?” ሲል ተናገረ፡፡",
      "50": "ስለዚህ በያሹዋ መሺያ ስም እንዲጠመቁ አዘዘ፤ ከዚህ በኋላ ጴጥሮስ ከእነርሱ ጋር ለጥቂት ቀኖች እንዲቆይ ለመኑት፡፡"
    },
    "Chapter 11": {
      "1": "አረማውያን የያህዌ(יהוה)ን ቃል መቀበላቸውን በይሁዳ አገር የሚገኙ ሐዋርያትና ወንድሞች ሰሙ፡፡",
      "2": "ጴጥሮስ ወደ ኢየሩሳሌም ተመልሶ በሄደ ጊዜ በግዝረት አስፈላጊነት የሚያምኑ አይሁዳውያን አማኞች፤",
      "3": "“ስለ ምን ወዳልተገረዙ ሰዎች ቤት ገብተህ ከእነርሱ ጋር በላህ?” በማለት ወቀሱት፡፡",
      "4": "ጴጥሮስ ግን እንዲህ ሲል ሁሉንም ነገር በየተራ ማስረዳት ጀመረ፡፡",
      "5": "“እኔ በኢዮጴ ከተማ በጸሎት ላይ ሳለሁ በተመስጦ ራእይ አየሁ፤ ያየሁትም ትልቅ የመጋረጃ ጨርቅ የሚመስል ነገር፤ በአራት ማዕዘን ተይዞ ከሰማይ ሲወርድና ወደ እኔ ሲመጣ ነው፤",
      "6": "እርሱን ትኩር ብዬ ስመለከት ልዩ ልዩ እንስሳትን፤ የዱር አራዊትን፤ በልባቸው የሚሳቡ ፍጥረቶችንና በሰማይ የሚበርሩ ወፎችን አየሁ፤",
      "7": "‘ጴጥሮስ ሆይ! ተነስና እያረድህ ብላ’ የሚለኝንም ድምጽ ሰማሁ፤",
      "8": "እኔ ግን ‘አይሆንም ጌታ ሆይ! ያልተቀደሰ ወይም ርኩስ ነገር በአፌ ገብቶ አያውቅም’ አልሁ፡፡",
      "9": "ነገር ግን ሁለተኛ ጊዜ ‘ያህዌ(יהוה) ንጹህ ያደረገውን አንተ ርኩስ ነው ማለት አትችልም’ የሚል መልስ ከሰማይ መጣ፡፡",
      "10": "ይህ ሶስት ጊዜ ከሆነ በኅላ ያ ጨርቅ የሚመስል ነገር በሙሉ ወደ ሰማይ ተወሰደ፡፡",
      "11": "እንሆ በዚያን ጊዜ ከቂሳርያ ወደ እኔ የተላኩ ሦስት ሰዎች እኛ ወደ ነበርንበት ቤት ደረሱ፡፡",
      "12": "ያላንዳች ማመንታት ከእነርሱ ጋር እንድሄድም መንፈስ ቅዱስ ነገረኝ፤ እነዚህ ስድስት ወንድሞችም ከእኔ ጋር ነበሩ፤ ከእነሱም ጋር አብረን ቆርኔሌዎስ ወደ ተባለው ሰው ቤት ገባን፡፡",
      "13": "እርሱም መልአክን በቤቱ ቆሞ እንዳየና ‘ወደ ኢዮጴ ሰው ልክህ ጴጥሮስ የተባለውን ስምዖንን አስጠራ፤",
      "14": "እርሱ አንተና ቤተሰብህ ሁሉ የምትድኑበትን ቃል ይነግርሃል እንዳለው’ ነገረን፡፡",
      "15": "እኔም መናገር በጀመርሁ ጊዜ መንፈስ ቅዱስ በመጀመርያ በእኛ ላይ እንደወረደ ዐይነት በእነርሱ ላይ ወረደ፡፡",
      "16": "በዚያን ጊዜ ‘ዮሐንስ በውሃ አጠመቀ፤ እናንተ ግን በመንፈስ ቅዱስ ትጠመቃላችሁ’ በማለት የተናገረውን ቃል አስታወስሁ፡፡",
      "17": "እኛ በጌታ በያሹዋ መሺያ ባመን ጊዜ ያህዌ(יהוה) ለእኛ የሰጠውን ስጦታ ለእርሱም ከሰጣቸው፤ ታዲያ ያህዌ(יהוה)ን ለመከልከል እኔ ችሎታ አለኝን?”",
      "18": "እነርሱም ይህንን በሰሙ ጊዜ የሚመልሱት አጥተው ዝም አሉ፤ “እንግዲህ ያህዌ(יהוה) አረማውያንንም ለአዲስ ሕይወት የሚያበቃቸውን ንስሓ ሰጥቶአቸዋል” በማለት ያህዌ(יהוה)ን አመሰገኑ፡፡",
      "19": "እስጢፋኖስ ተወግሮ በሞተ ጊዜ በተሣሳው ስደት ምክንያት የተበተኑት አማኞች እስከ ፊንቄና ቆጵሮስ እስከ አንጾኪያም ሄዱ፤ ቃሉንም ለአይሁዳውያን ብቻ እንጂ ለሌሎች አይናገሩም ነበር፡፡",
      "20": "ይሁን እንጂ ከቆጵሮስና ከቀሬና የመጡ አንዳንድ አማኞች ወደ አንጾኪያ በሄዱ ጊዜ ለአረማውያን ጭምር ስለ ጌታ ያሹዋ መልካም ዜናን አበሠሩ፡፡",
      "21": "ጌታም ይረዳቸው ነበር፤ ብዙ ሰዎችም አምነው ወደ ጌታ ተመለሱ፡፡",
      "22": "በኢየሩሳሌም የነበረችው ቤተ ክርስትያን ይህን ስለሰማች በርናባስን ወደ አንጾኪያ ላከችው፡፡",
      "23": "እርሱም ሄዶ ያህዌ(יהוה) ጸጋውን ለሕዝቡ እንደ ሰጠ ባየ ጊዜ ደስ አለው፤ ሁሉም በሙሉ ልብ ጸንተው ለጌታ ታማኞች ሆነው እንዲኖሩም መከራቸው፡፡",
      "24": "እርሱም መንፈስ ቅዱስና እምነት የሞላበት ደግ ሰው ነበረ፡፡ ቁጥራቸው ብዙ የሆኑ ሰዎችም ወደ ጌታ ተመለሱ፡፡",
      "25": "ከዚህ በኋላ በርናባስ ሳውልን ለመፈለግ ወደ ጠርሴስ ሄደ፡፡",
      "26": "ባገኘውም ጊዜ ወደ አንጾኪያ አመጣው፤ ሁለቱም አንድ ዓመት ሙሉ እዚያ ከነበሩት አማኞች ጋር በአንድነት ሁነው ብዙ ሰዎችን አስተማሩ፤ አማኞች ለመጀመርያ ጊዜ በአንጾኪያ “ክርስትያን” ተብለው ተጠሩ፡፡",
      "27": "በዚያን ጊዜ አንዳንድ ነቢያት ከኢየሩሳሌም ወደ አንጾኪያ ሄዱ፤",
      "28": "ከእነርሱም አንዱ አጋቦስ የሚባለው ተነስቶ በዓለም ሁሉ ታላቅ ረሀብ እንደሚሆን በመንፈስ ቅዱስ አነሣሽነት ትንቢት ተናገረ፤ ይህም የሆነው በሮም ንጉሠ ነገሥት በቀላውዴዎስ ዘመን ነበር፡፡",
      "29": "ስለዚህ አማኞች ሁሉ እያንዳንዳቸው የችሎታቸውን ያህል ገንዘብ አዋጥተው በይሁዳ አገር ላሉት ወንድሞች ዕርዳታ ለመላክ ወሰኑ፡፡",
      "30": "መዋጮም አድርገው በበርናባስና በሳውል እጅ ወደ ሽማግሌዎች ላኩ፡፡"
    },
    "Chapter 12": {
      "1": "በዚያን ዘመን፤ ንጉሥ ሄሮድስ አንዳንድ የቤተ ክርስትያን ሰዎችን ማሳደድ ጀመረ፤",
      "2": "የዮሐንስን ወንድም ያዕቆብን በሰይፍ አስገደለው፡፡",
      "3": "ይህ ነገር አይሁዳውያን ደስ እንዳሰኛቸው ባየ ጊዜ ጴጥሮስንም ደግም አስያዘው፡፡ ይህም የሆነው በአይሁድ ፋሲካ በዓል ቂጣ በሚበላባቸው ቀኖች ነበር፡፡",
      "4": "ጴጥሮስን ካስያዘ በኋላ ወደ ወህኒ ቤት አስገባው፤ ከአይሁድ ፋሲካ በኋላ ለሕዝቡ እስኪያቀርበው ድረስ፤ አራት አራት ሆነው እንዲጠበቁት ለአራት ጭፍራዎች አስረከበው፡፡",
      "5": "ስለዚህ ጴጥሮስ በወህኒ ቤት ተይዞ ይጠበቅ ነበር፤ ነገር ግን ቤተ ክርስቲያን ስለ እርሱ ወደ ያህዌ(יהוה) በብርቱ ትጸልይ ነበር፡፡",
      "6": "ሄሮድስ ጴጥሮስን ለሕዝቡ ሊያቀርበው አስቦ ነበር፡፡ ጴጥሮስም በዚያች ሌሊት በሁለት ሰንሰለት ታስሮ በሁለት ወታደሮች መካከል ተኝቶ ነበር፡፡ ሌሎች ወታደሮችም የወህኒ ቤቱን በር ይጠብቁ ነበር፡፡",
      "7": "በዚያን ጊዜ የያህዌ(יהוה) መልአክ ተገልጦ ታየ፤ በወሀኒ ቤቱም ውስጥ ጴጥሮስ በነበረበት ክፍል ብርሃን በራ፤ መልአኩም የጴጥሮስን ጎን መትቶ ቀሰቀሰውና “በፍጥነት ተነሥ!” አለው፡፡ ሰንሰለቶቹም ከእጆቹ ላይ ወደቁ፡፡",
      "8": "መልአኩም “ቀበቶህን ታጠቅ ጫማህንም አድርግ” አለው፡፡ ጴጥሮስ እንደታዘዘው አደረገ፤ መልአኩም “ነጠላህን ልበስና ተከተለኝ” አለው፡፡",
      "9": "ጴጥሮስም ወጣና ተከተለው፤ ራእይ የሚያይ መሰለው፤ እኂ መልአኩ ያደረገው ነገር ሁሉ እውነት አልመሰለውም፡፡",
      "10": "አንደኛውንና ሁለተኛውን ዘብ አልፈው ወደ ከተማ ወደ ሚወስደው ወደ ብረቱ መዝጊያ ደረሱ፡፡ መዝጊያውም ሰው ሳይነካው እንዲሁ ተከፈተላቸውና ወጥው በአንድ ስላች መንገድ አልፈው ሄዱ፤ በድንገትም መልአኩ ከጴጥሮስ ተለይቶ ሄደ፡፡",
      "11": "ጴጥሮስም ወደ ልቡናው ተመልሶ “ያህዌ(יהוה) መልአኩን ልኮ ከሄሮድስ እጅና የአይሁድ ህዝብ ይጠብቁት ከነበረው ነገር ሁሉ ያዳነኝ መሆኑን አሁን ገና በእውነት ዐወቅሁ” አለ፡፡",
      "12": "ወደ ልቦናው ከተመለሰ በኋላ ብዙ ሰዎች በአንድነት ተሰብስበው ወደሚጸልዩበት ወደ ማርያም ቤት ሄደ፤ ማርያም ማርቆስ የተባለው ዮሐንስ እናት ነበረች፡፡",
      "13": "ጴጥሮስ እዚያ ደርሶ የውጪውን በር ባንኳኳ ጊዜ ሮዳ የምትባል አንዲት ገረድ ማን እንደሆነ ለማወቅ ወደ በሩ ወጣች፡፡",
      "14": "የጴጥሮስ ድምጽ መሆኑን ባወቀች ጊዜ ከደስታዋ ብዛት የተነሳ በሩን ሳትከፍት ሮጣ ወደ ውስጥ ገባችና “ጴጥሮስ በበር ቆሞአል!” ስትል ተናገረች፡፡",
      "15": "እነርሱም “አብደሻል!” አሉአት፡፡ እርስዋ ግን “በእውነት እርሱ ነው” ስትል አረጋገጠች እነርሱም እግዲያውስ “የእርሱ መልአክ ይሆናል” አሉ፡፡",
      "16": "ጴጥሮስ ግን በር ማንኳኳቱን ቀጠለ፤ እነርሱም በሩን ከፍተው ባዩት ጊዜ ተገረሙ፡፡",
      "17": "እርሱ ግን ዝም እንዲሉ በእጁ አመልክቶ፤ ያህዌ(יהוה) ከወህኒ ቤት እንዴት እንዳስወጣው አወራላቸውና “ይህን ነገር ለያዕቆብና ለሌሎቹም አማኞች ንገሩ” አላቸው፡፡ ተለይቶአቸውም ወደ ሌላ ቦታ ሄደ፡፡",
      "18": "በማግሥቱም ጠዋት “ጴጥሮስ የት ጠፋ” በማለት ወታደሮቹ ሁሉ ተራወጡ፡፡",
      "19": "ሄሮድስም ጴጥሮስን አስፈልጎ ባጣው ጊዜ ዘብ ጠባቂዎችን ከመረመረ በኋላ እንዲገደሉ አዘዘ፤ ከዚህም በኋላ ሄሮድስ ከይሁዳ ወደ ቂሳርያ ሄዶ እዚያ ተቀመጠ፡፡",
      "20": "ሄሮድስ በጢሮስና በሲዶና ሰዎች ላይ በጣም ተቆጥቶ ነበር፤ እነርሱም በአንድነት መጡና፤ የንጉሥ ባለሟል ብላስጦስ እንዲተባበራቸው ለምነው እሺ ካሰኙትም በኋላ ንጉሡን ዕርቅ ጠየቁ፤ ይህንንም ያደረጉት አገራቸው ምግብ የምታገኘው ከንጉሡ ግዛት ስለነበረ ነው፡፡",
      "21": "በተቀጠረው ቀን ሄሮድስ ልብሰ መንግሥቱን ለበሰና በዙፋኑ ላይ ተቀምጦ ለሕዝቡ ንግግር አደረገ፡፡",
      "22": "ሕዝቡም “ይህ የአምላክ ድምጽ ነው እንጂ የሰው ድምጽ አይደለም” እያሉ ጮኹ፡፡",
      "23": "ሄሮድስ ለያህዌ(יהוה) ክብር ሳይሰጥ በመቅረቱ ወዲያውኑ የያህዌ(יהוה) መልአክ ቀሰፈውና ተልቶ ሞተ፡፡",
      "24": "የያህዌ(יהוה) ቃል ግን ዘወትር እደገና እየተስፋፋ ይሄድ ነበር፡፡",
      "25": "በርናባስና ሳውል አገልግሎታቸውን ፈጽመው ከኢየሩሳሌም ወደ አንጾክያ ተመለሱ፤ ማርቆስ የተባለውን ዮሐንስንም ከእነርሱ ጋር ይዘው መጡ፡፡ "
    },
    "Chapter 13": {
      "1": "በአንጾኪያ ባለችው ቤተ ክርስትያን ነብያትና መምህራን ነበሩ፤ እነርሱም፤ “በርናባስ፤ ጥቁር የተባለው ስምዖን፤ የቀሬናው ሉክዮስ፤ የአራተኛ ክፍል ገዥ የሄሮድስ ባለሟል የነበረው ምናሔና ሳውል” ነበሩ፡፡",
      "2": "እነርሱም ወደ ያህዌ(יהוה) ሲጸልዩና ሲጾሙ ሳሉ መንፈስ ቅዱስ “እኔ ለመረጥኋቸው ስራ በርናባስንና ሳውልን ለዩልኝ” አለ፡፡",
      "3": "እንደገናም ጾመውና ጸልየው እጆቻቸውን ከጫኑባቸው በኋላ አሰናበቱአቸው፡፡",
      "4": "በርናባስና ሳውል በመንፈስ ቅዱስ ተልከው ወደ ሴሌውቅያ ሄዱ፤ ከዚያም በመርከብ ወደ ቆጵሮስ ዘለቁ፡፡",
      "5": "ወደ ስልማናም በደረሱ ጊዜ በአይሁዳውያን ምኩራቦች የያህዌ(יהוה)ን ቃል አስተማሩ፤ ዮሐንስም ከእነርሱ ጋር ሆኖ ይረዳቸው ነበር፡፡",
      "6": "የቆጵሮስን ደሴት አቋርጠው ወደ ጳፋ በደረሱ ጊዜ ባርየሱስ የሚባለውን አንድ አይሁዳዊ ጠንቋይ አገኙ፤ እርሱም ሐሰተኛ ነቢይ ነበር፡፡",
      "7": "የሚኖረውም ሰርግዮስ ጳውሎስ ከሚባለው አስተዋይ አገረ ገዥ ጋር ነበረ፤ ይህ አገረ ገዥ በርናባስንና ሳውልን አስጠርቶ የያህዌ(יהוה)ን ቃል ለመስማት ፈለገ፡፡",
      "8": "ነገር ግን በግሪክ ቋንቋ “ኤሊማስ” ተብሎ የሚጠራው ጠንቋይ ባርየሱስ አገረ ገዥው እንዳያምን ፈልጎ በርናባስንና ሳውልን ተቃወማቸው፡፡ ሳውል ግን በመንፈስ ቅዱስ ተሞልቶ ሰውየውን ትኩር ብሎ ተመለከተውና እንዲህ አለው፡፡",
      "9": "",
      "10": "“አንተ የዲያብሎስ ልጅ፤ የእውነት ሁሉ ጠላት፤ ማታለልና ክፋት ሁሉ የሞላብህ፤ ቀጥተኛውን የያህዌ(יהוה)ን መንገድ ማጣመም አትተውምን?",
      "11": "አሁንም እንሆ የያህዌ(יהוה) እጅ ይመታሃል፤ ዕውርም ትሆናለህ፤ ለጥቂት ጊዜም የፀሐይን ብርሃን አታይም፡፡”",
      "12": "ወዲያኑ ዐይኖቹን ጭጋግና ጨለማ ሸፈናቸው፤ እጁን ይዞ የሚመራውንም ሰው ዙርያን መፈለግ ጀመረ፡፡ አገረ ገዥምውም የሆነውን ነገር ባየ ጊዜ አመነ፤ ስለጌታ በሰማውም ትምህርት ተደነቀ፡፡",
      "13": "ከዚህ በኋላ ጳውሎስና ጓደኞቹ በመርከብ ተሳፍረው ከጰፋ በጵንፍልያ ወደምትገኘው ወደ ጴርጌ ሄዱ፤ ማርቆስ የተባለው ዮሐንስ ግን ከእነርሱ ተለይቶ ወደ ኢየሩሳሌም ተመልሶ ሄደ፡፡",
      "14": "እነርሱ ግን ከጴርጌ ተነስተው በጲስድያ ወደምትገኘው ወደ አንጾኪያ ሄዱ፤ በሰንበት ቀን ወደ አንድ ምኩራብ ገብተው ተቀመጡ፡፡",
      "15": "የሙሴና የነብያት መጽሐፍት ከተነበቡ በኋላ የምኩራቡ አለቆች “ወንድሞች ሆይ! ሕዝቡን የሚያጽናና የምስክር ቃል ካለችሁ ተናገሩ” ብለው ወደነጳውሎስ ሰው ላኩ፡፡",
      "16": "ስለዚህ ጳውሎስ ተነሳና ሕዝቡን በእጁ ጠቀሰ፤ እንዲህም ሲል ተናገረ፤ “የእስራኤል ሰዎች በአይሁድ ሥርዓት ያህዌ(יהוה)ን የምታመልኩ እናንተ አሕዛብ ሆይ! ስሙ፤",
      "17": "የዚህ የእስራኤል ሕዝብ አምላክ የቀድሞ አባቶቻችን መረጠ፤ በግብጽ አገር በነበሩበት ጊዜም ትልቅ ሕዝብ አደረጋቸው፤ በታላቅ ኃይሉም ከዚያ አገር አወጣቸው፡፡",
      "18": "ለአርባ ዓመትም ያህል በበረሓ በመታገሥ ረዳቸው፤",
      "19": "ከዚህም በኋላ በከነዓን አገር ሰባት መንግሥታትን አጥፍቶ፤ የእነርሱን ምድር አወረሳቸው፤",
      "20": "ከዚህም በኋላ ለአራት መቶ ኅምሳ ዓመት ያህል እስከ ነቢዩ ሳሙኤል ድረስ መሳፍንትን ሰጣቸው፡፡",
      "21": "“ከዚያም ቀጥሎ ንጉሥ እንዲያነግሥላቸው ያህዌ(יהוה)ን ለመኑ፤ ያህዌ(יהוה)ም ከብንያም ወገን የሆነውን፤ የቂስን ልጅ ሳውልን ለአርባ ዓመት አነገሠላቸው፤",
      "22": "ሳኦልንም ከሻረው በኋላ ዳዊትን አነገሠላቸው፤ ያህዌ(יהוה) ስለዳዊት ሲመሰክር ‘ከልቤ የምወደውን ፈቃዴንም የሚፈጽመው የእሴይን ልጅ ዳዊትን አገኘሁ’ ብሎአል፡፡",
      "23": "ከዚህ ሰው ዘር ያህዌ(יהוה) በገባው የተስፋ ቃል መሠረት የእስራኤልን አዳኝ ያሹዋን አመጣ፡፡",
      "24": "ያሹዋ ከመምጣቱ በፊት ዮሐንስ የእስራኤል ሰዎች ንስሃ ገብተው እንዲጠመቁ አስቀድሞ ሰብኮ ነበር፡፡",
      "25": "ዮሐንስ ሥራውን በጨረሰ ጊዜ “እኔ ማን መሰልኋችሁ? እኔ እኮ መሲሕ አይደለሁም፤ ነገር ግን የጫማውን ማሰርያ ለመፍታት እንኳ የማልበቃ፤ ከእኔ በኋላ ሌላ ይመጣል’ ይል ነበር፡፡",
      "26": "“እናንተ ከአብርሃም ዘር የተወለዳችሁ ወንድሞች በአይሁድ ሥርዓት ያህዌ(יהוה)ን የምታመልኩ አሕዛብ! ይህ የደህንነት ቃል የተላከው እኮ ለእኛ ነው፡፡",
      "27": "ነገር ግን በኢየሩሳሌም የሚኖሩ ሰዎችና አለቆቻቸው ኢየሱስ አዳኝ መሆኑን አላወቁም፤ በየሰንበቱም የሚነበቡትን የነብያትን መጻሕፍት ሳያስተውሉ የመጽሕፍቱ ቃል እንዲፈጸም ፈረዱበት፡፡",
      "28": "ምንም እንኳ ለሞት የሚያበቃ ምክንያት ባያገኙበትም እንዲገድልላቸው ጲላጦስን ለመኑት፡፡",
      "29": "ስለ እርሱ የተጻፈውን ሁሉ ከፈጸሙ በኋላም ከመስቀል አውርደው ቀበሩት፤",
      "30": "ነገር ግን ያህዌ(יהוה) ከሞት አስነሳው፡፡",
      "31": "ከገሊላ ወደ ኢየሩሳሌም ከእርሱ ጋር ለመጡትም ብዙ ቀን ታያቸው፤ እነርሱም አሁን በሕዝብ ፊት ምስክሮቹ ናቸው፡፡",
      "32": "እኛም ይዘንላችሁ የመጣነው ያህዌ(יהוה) ለአባቶቻችን በተስፋ የሰጠውን መልካም ዜና ነው፡፡",
      "33": "ምክንያቱም ያህዌ(יהוה) ኢየሱስን ከሞት በማስነሣቱ ይህንኑ ተስፋ ለእኛ ለልጆቻቸው ፈጸሞታል፡፡ ይህም በሁለተኛው መዝሙር፡- ‘አንተ ልጄ ነህ፤ እኔ ዛሬ ወልጀሃለሁ!’ ተብሎ እንደ ተጻፈው ነው፡፡",
      "34": "መበስበስ እንዳይደርስበት ያህዌ(יהוה) ከሞት እንዳስነሳው ለማስረዳት፡ ‘ቅዱስና የታመነ የሆነውን ለዳዊት የተሰጠውን ተስፋ እሰጣችኋለሁ ብሎ’ ተናግሮአል፡፡",
      "35": "ደግሞ በሌላ መዝሙር ‘ቅዱስ ልጅህ መበስበስ እንዲደርስበት አታደርገውም’ ይላል፡፡",
      "36": "ነገር ግን ዳዊት በሕይወቱ ዘመን አገልግሎቱን እንደ ያህዌ(יהוה) ፈቃድ ከፈጸመ በኋላ ሞቶአል፤ ከአባቶቹም ጋር ተቀብሮአል፤ መበስበስም ደርሶበታል፤",
      "37": "ያህዌ(יהוה) ከሞት ያስነሳው ግን መበስበስ አልደረሰበትም፡፡",
      "38": "እንግዲህ ወንድሞች ሆይ! የኃጢአት ይቅርታ የሚገኘው በያሹዋ መሆኑን እንደተሰበከላችሁ ዕወቁ፤",
      "39": "በእርሱ የሚምን ሁሉ፡- የሙሴ ሕግ ነጻ ሊያወጣ ከማይችለው ኃጢአት ሁሉ ነጻ ይወጣል፡፡",
      "40": "ስለዚህ በነቢያት እንዲህ ተብሎ የተነገረው እንዳይደርስባችሁ ተጠንቀቁ፤",
      "41": "‘እናንተ አሽሟጣጮች! እዩ፤ ተደነቁ፤ ጥፉም! ምክንያቱም ማንም ሰው ቢያወራላችሁ የምታምኑት ሥራ በዘመናችሁ እሠራለሁ፡፡’”",
      "42": "ጳውሎስና በርናባስ ከምኩራብ ሲወጡ ይህንኑ ነገር በሚመጣው ሰንበት እንደገና እንዲነግሩአቸው ሰዎቹ ለመኑአቸው፡፡",
      "43": "የምኩራቡ ጉባኤ በተበተነ ጊዜ ብዙ አይሁዳውያንና ወደ አይሁዳውያን እምነት የገቡ መንፈሳውያን ሰዎች ጳውሎስና በርናባስን ተከተሉአቸው ጳውሎስና በርናባስም ሰዎቹን በማስተማር በያህዌ(יהוה) ጸጋ ጸንተው እንዲኖሩ አሳሰቡአቸው፡፡",
      "44": "በሁለተኛው ሰንበት ከከተማው ነዋሪዎች ጥቂት ሲቀሩ፤ የቀሩት በሙሉ የያህዌ(יהוה)ን ቃል ለመስማት ተሰበሰቡ፤",
      "45": "አይሁዳውያን የሕዝቡን ብዛት ባዩ ጊዜ በቅንአት ተሞሉ፤ ንግግሩንም እየተቃወሙ ጳውሎስ ሰደቡት፤",
      "46": "ጳውሎስና በርናባስ ግን እንዲህ ሲሉ በድፍረት ተናገሩ፤ “የያህዌ(יהוה) ቃል አስቀድሞ ለእናንተ እንዲነገር አሰፈላጊ ነው፤ እንቢ ካላችሁና የዘለዓለም ህይወት እንደማይገባችሁ በራሳችሁ ከፈረዳችሁ ግን፤ እነሆ እኛ ዞር ብለን ወደ አረማውያን እንሄዳለን፡፡",
      "47": "ምክንያቱም ጌታ ‘ዓለም ሁሉ በአንተ እንዲድን ለአረማውያን ብርሃን አድርጌሃለሁ’ በማለት ስላዘዘ ነው፡፡”",
      "48": "አረማውያን ይህን በሰሙ ጊዜ ደስ አላቸው፤ የያህዌ(יהוה)ንም ቃል አከበሩ፤ ለዘላለም ሕይወት የተመረጡትም ሁሉ አመኑ፡፡",
      "49": "የጌታም ቃል በዚያ አገር ሁሉ ተስፋፋ፤",
      "50": "አይሁዳውያን መሪዎች ግን የአይሁድ እምነት ተከታዮች የሆኑትን ሀብታሞች ሴቶችና የከተማውን ታላላቅ ሰዎች አሳድመው በጳውሎስና በበርናባስ ላይ ስደት እንዲነሣ አደረጉ፤ ከአገራቸውም አስወጡአቸው፡፡",
      "51": "ጳውሎስና በርናባስም የማስጠንቀቂያ ምስክር እንዲሆን የእግራቸውን አቧራ አራግፈው ወደ ኢቆንዮ ሄዱ፡፡",
      "52": "ደቀ መዛሙርቱም በደስታና በመንፈስ ቅዱስ ተሞሉ፡፡"
    },

    "Chapter 14": {
      "1": "በኢቆንዮም ጳውሎስ በርናባስ አብረው ወደ አይሁዳውያን ምኩራብ ገቡ፤ በዚያም በታላቅ ሃይል ስለተናገሩ ብዙ አይሁዳውያንና ግሪኮች አመኑ፡፡",
      "2": "ያላመኑት አይሁዳውያን ግን አረማውያንን አነሣሥተው በወንድሞች ላይ ጥላቻ እንዲፈጠር አደረጉ፡፡",
      "3": "ሰለዚህ ጳውሎስና በርናባስ የጌታን ነገር በድፍረት እየተናገሩ እዚያው ብዙ ጊዜ ቆዩ፤ ጌታም ተአምራትና ድንቅ ነገሮችን በእነርሱ እጅ እንዲደረጉ ስልጣን በመስጠት የእርሱ የጸጋ ቃል እውነተኛ መሆኑን ያረጋግጥ ነበር፡፡",
      "4": "የከተማው ነዋሪዎች በሁለት ተከፍለው ግማሹ ከአይሁዳውን ጋር፤ ግማሹም ከሐዋርያት ጋር ሆኑ፡፡",
      "5": "አረማውያን እና አይሁዳውያን ከአለቀቆቻቸው ጋር ሆነው ጳውሎስንና በርናባስን ሊያንገላቱአቸውና በድንጋይ ሊወግሩአቸው ፈለጉ፤",
      "6": "ጳውሎስና ባርባስ ይህን ባወቁ ጊዜ ልስጥራና ደርቤ ወደሚባሉት ወደ ሊቃኦን ከተሞችና በዙሪያቸው ወደ አለው አገር ሸሽተው ሄዱ፡፡",
      "7": "እዚያም መልካም ዜናን አበሰሩ፡፡",
      "8": "በልሰጥራ እግሩ የሰለለ አንድ ሰው ነበረ፤ ይህ ሰው ከተወለደ ጀምሮ ሽባ ስለነበር በእግሩ ሄዶ አያውቅም፤",
      "9": "ይህ ሰው ጳውሎስ በሚናገርበት ጊዜ ተቀምጦ የዳምጥ ነበር፤ ጳውሎስ ሰውየውን ትኩር ብሎ ተመለከተና ለመዳን የሚያበቃው እምነት እንዳለው ባየ ጊዜ፤",
      "10": "“ቀጥ ብለህ በእግርህ ቁም!” ሲል በታላቅ ድምጽ ተናገረ፤ ሰውየውም ብድግ አለና መራመድ ጀመረ፡፡",
      "11": "ሰዎቹም ጳውሎስ ያደረገውን ባዩ ጊዜ ድምጻቸውን ከፍ አድርገው “አማልክት በሰው አምሳል ሆነው ወደ እኛ ወርደዋል!” በማለት በሊቃኦን ቋንቋ ተናገሩ፡፡",
      "12": "በርናባስንም “ድያ” አሉት፤ ዋናው ተናጋሪ ጳውሎስ ስለነበረ እርሱን “ሄርሜን” አሉት፤",
      "13": "ከከተማው ውጪ ያለው የድያ ቤተ መቅደስ ካህን፤ ኮርማዎችንና የአበባ ጉንጉኖችን ወደ ከተማው በር አምጥቶ ከሕዝቡ ጋር በመተባበር፤ ለጰውሎስና ለበርናባስ መሥዋእት ሊያቀርብላቸው ፈለገ፡፡",
      "14": "ሐዋርያቱ ጳውሎስና በርናባስ ግን ይህን በሰሙ ጊዜ በሐዘን ልብሳቸውን ቀደዱ፤ እየጮኹም ወደ ሕዝቡ ሮጡና እንዲህ አሉ፤",
      "15": "“እናንተ ሰዎች ለምን ይህን ታደርጋላችሁ? እኛ እኮ እንደ እናንተ ሰዎች ነን፤ እኛ እዚህ የመጣነው እናንተ ከዚህ ከንቱ ነገር ሁሉ ርቃችሁ ሰማይን፤ ምድርን፤ ባሕርንና በውስጣቸው የሚገኙትን ሁሉ ወደ ፈጠረው ወደ ሕያው አምላክ እንድትመለሱ መልካም ዜና ልናበስራችሁ ነው፤",
      "16": "ባለፉት ዘመናት ሕዝቦች ሁሉ በገዛ ራሳቸው መንገድ እንዲሄዱ ያህዌ(יהוה) ትቶአቸዋል፤",
      "17": "ይሁን እንጂ እርሱ አንዴት ያለ ቸር አምላክ መሆኑን የሚመሰክር መልካም ሥራ ማድረጉን አላቋረጠም፤ ምክንያቱም ከሰማይ ዝናብን አዘነበላችሁ፤ ፍሬ የሚፈራበትንም ወራት ሰጣችሁ፤ በምግብና በደስታ ልባችሁን አረካ፡፡”",
      "18": "ምንም እንኳ ሐዋርያት ይህን ቢናገሩም ሕዝቡ ለእነርሱ መስዋእት እንዳያቀርብ ያስተውት በስንት ችግር ነው፡፡",
      "19": "አይሁዳውያን ግን ከአንጾኪያና ከኢቆንዮ ወደዚያ መጥተው ሕዝቡን አሳደሙና ጳውሎስን በድንጋይ ወገሩት፤ የሞተ መስሎአቸውም ጎትተው ከከተማ አወጡት፡፡",
      "20": "ነገር ግን ደቀ መዛሙርቱ መጥተው በዙርያው በቆሙ ጊዜ ጳውሎስ ተነሳና ወደ ከተማ ገባ፤ በማግስቱም ከበርናባስ ጋር ወደ ደርቤ ሄዱ፡፡",
      "21": "ጳውሎስና በርናባስ በደርቤ መልካሙን ዜና አብስረው ብዙ ሰዎች አማኞች እንዲሆኑ አደረጉ፡፡ ከዚህም በኋላ በልስጥራና በኢቆንዮን አልፈው በጵስድያ ወደምትገኘው አንጾኪያ ሄዱ፡፡",
      "22": "በእነዚያም አገሮች ሁሉ አማኞች በእምነታቸው እንዲጸኑ በማበረታታትና በመምከር “ወደ ያህዌ(יהוה) መንግሥት ለመግባት ብዙ መከራ መቀበል አለብን” እያሉ አስተማሩአቸው፤ ከጾሙና ከጸለዩም በኋላ ላመኑበት ጌታ ዐደራ ሰጡአቸው፡፡",
      "24": "በጵስድያም አልፈው ወደ ጵንፍልያ ሄዱ፤",
      "25": "በጴርጌም ቃሉን ከተናገሩ በኋላ ወደ ኢጣሊያ ወረዱ፤",
      "26": "ከዚያም በመርከብ ተሳፍረው በሶር ወደምትገኘው አንጾኪያ ተመለሱ፤ አንጾኪያ፤ ስለፈጸሙት ሥራ ለያህዌ(יהוה) ጸጋ ዐደራ የተሰጡባት ከተማ ናት፡፡",
      "27": "እዚያም በደረሱ ጊዜ አማኞችን በአንድነት ሰብስበው፤ ያህዌ(יהוה) ከእነርሱ ጋር ሆኖ ያደረገውን ሁሉና አረማውያንም እንዲያምኑ እንዴት አድርጎ በር እንደከፈተላቸው ነገሩአቸው፡፡",
      "28": "እዚያም ከአማኞች ጋር ብዙ ጊዜ ቆዩ፡፡"
    },

    "Chapter 15": {
      "1": "አንዳንድ ሰዎች ወደ አንጾኪያ ሄደው፤  “በሙሴ ሕግ መሠረት የግዝረትን ሥነ ሥርዓት ካልፈጸማችሁ ልትድኑ አትችሉም” ኢያሉ አማኞችን ያስተምሩ ጀመር፡፡",
      "2": "ጳውሎስና በርናባስ ስለዚህ ጉዳይ ከሰዎች ጋር በብርቱ ተከራከሩ፤ ከዚህ በኋላ ጳውሎስና በርናባስ በአንጾኪያ ካሉ ከሌሎች ጥቂት ወንድሞች ጋር ሁነው ወደ ኢየሩሳሌም እንዲሄዱና ጉዳዩን ለሐዋርያትና ለሽማግሌዎች እንዲያቀርቡ ተወሰነ፡፡",
      "3": "ስለዚህ እነርሱ ከቤተ ክርስትያን ተልከው ሄዱ፤ በፊንቄና በሰማርያ ሲያልፉም የአረማውያንን ወደ ያህዌ(יהוה) መመለስ ተናገሩ፡፡ ይህም ዜና አማኞችን ሁሉ አስደሰተ፡፡",
      "4": "ወደ ኢየሩሳሌም በደረሱ ጊዜ ቤተ ክርስትያንና ሐዋርያት ፤ ሽማግሌዎች ተቀበሉአቸው፤ መልእክተኛችም ያህዌ(יהוה) ከእርሱ ጋር ሆኖ ያደረገውን ሁሉ አወሩላቸው፡፡",
      "5": "ነገር ግን ከፈሪሳውያን ወገን የሆኑ አንዳንድ አማኞች ተነሱና “አረማውያን እንዲገረዙና የሙሴንም ሕግ እንዲጠብቁ ማድረግ ይገባል” አሉ፡፡",
      "6": "ሐዋርያትና ሽማግሌዎች ይህን ጉዳይ ለመመርመር ተሰበሰቡ፤",
      "7": "ብዙ ክርክር ከተደረገም በኋላ ጴጥሮስ ተነስቶ እንዲህ አላቸው፤ “ወንድሞች ሆይ! አረማውያን በእኔ አማካይነት የምስራቹን ቃል ሰምተው እንዲያምኑ ከዚህ በፊት ያህዌ(יהוה) እኔን ከእናንተ መካከል እንደመረጠኝ ታውቃላችሁ፡፡",
      "8": "የሰውን ልብ የሚያውቅ አምላክ፤ መንፈስ ቅዱስን ለእኛ እንደሰጠው ዐይነት ለእነርሱም በመስጠት መሰከረላቸው፡፡",
      "9": "ልባቸውን በእምነት ስላነጻ በእኛና በእነርሱ መካከል ምንም ልዩነት አላደረገም፡፡",
      "10": "ታዲያ አባቶቻችንም ሆነ እኛ ልንሽከመው ያልቻልነውን ቀንበር በአማኞች ጫንቃ ላይ በመጫን ያህዌ(יהוה)ን አሁን ለምን ትፈታተኑታላችሁ?",
      "11": "እኛም የዳንነው ልክ እንደ እነርሱ በጌታ ያሹዋ ጸጋ መሆኑን እናምናለን፡፡”",
      "12": "በዚህ ጊዜ ሕዝቡ ጸጥ አለና በርናባስና ጳውሎስ በእነርሱ አማካይነት ያህዌ(יהוה) በአረማውያን መካከል ያደረገውን ተአምርና ድንቅ በገር ሁሉ ሲናገሩ በመገረም አዳመጧቸው፡፡",
      "13": "እነርሱ ተናግረው ካበቁ  በኋላ ያዕቆብ እንዲህ ሲል መለሰ፤“ወንድሞች ሆይ! እስቲ ስሙኝ፤",
      "14": "ያህዌ(יהוה) በሰሙ የሚጠራ ሕዝብን ለመምረጥ ለመጀመርያ ጊዜ አረማውያንን እንዴት እንደጎበኘ ስምዖን አስረድቶአል፡፡",
      "15": "ከዚህም አሳብ ጋር የነብያት ቃል ይስማማል፤ ይህም እንዲህ ተብሎ የተጻፈው ነው፡-",
      "16": "‘ከዚህ በኅላ እመለሳለሁ፤ የፈረሰውንም የዳዊትን ቤት እሠራለሁ፡፡ ፍርሽራሹንም ጠግኜ እንደገና አቆመዋለሁ፡፡",
      "17": "ይህንንም የማደርገው ሌሎች ሰዎችና በስሜ የተጠሩት አረማውያን ሁሉ ያህዌ(יהוה)ን እንዲፈልጉ ነው፤",
      "18": "ከጥንት ጀምሮ ይህን ሁሉ ያስታወቀ ያህዌ(יהוה) እንዲህ ይላል፡፡’",
      "19": "“ስለዚህ የእኔ አሳብ፤ ወደ ያህዌ(יהוה) የሚመለሱትን አረማውያን እንዳናስቸግራቸው ነው፡፡",
      "20": "ይልቅስ ‘ለጣዖት በመሠዋቱ ምክንያት የረከሰ ምግብ አትብሉ፤ ከዝሙት ራቁ፤ ሳይታረድና ደሙን ሳይፈስ ታንቆ የሞተ እንስሳ አትብሉ፤ ደምንም አትብሉ’ ብለን እንጻፍላቸው፡፡",
      "21": "ምክንያቱም ከጥንቱም ጀምሮ የሙሴ ሕግ በየሰንበቱ በምኩራቦች ይነበብ ነበር፤ ቃሉም በየሰንበቱ ይሰበካል፡፡”",
      "22": "ከዚህ በኋላ ሐዋርያትና ሽማግሌዎች ከቤተ ክርስትያን ሰዎች ሁሉ ጋር ሆነው፤ ከጉባኤው መካከል ጥቂት ሰዎችን መርጠው ከጳውሎስና ከበርናባስ ጋር ወደ አንጾኪያ ለመላክ ወሰኑ፤ ስለዚህ በወንድሞች መካከል በመሪነት መልካም ዝና የነበራቸውን በርስያን የተባለውን ይሁዳንና ሲላስን መረጡ፡፡",
      "23": "ተጻፈውን ደብዳቤ በእነርሱ እጅ ላኩ፤ ደብዳቤውም እንዲህ የሚል ነበር፡- “እኛ ሐዋርያትና ሽማግሌዎች ወንድሞቻችሁ፤ በአንጾኪያና በሶርያ፤ በኪልቅያም ለምትኖሩ ከአረማውያን ወገን ለሆናችሁ ወንድሞቻችን ሰላምታ እናቀርባለን፤",
      "24": "ከእኛ መካከል አንዳንድ ሰዎች ሳናዛቸው ወደ እናንተ መጥተው በነገሩአችሁ ቃል እንዳስቸገሩአቸሁና ግራ እንዳጋቡአችሁ ሰምተናል፤",
      "25": "ስለዚህ በአንድነት ከተሰበሰብን በኋላ መልእክተኞችን መርጠን ከተወደዱት ወንድሞቻችን ከበርናባስና ከጳውሎስ ጋር ወደ እናንተ ልንልካቸው ተስማማን፡፡",
      "26": "በርናባስና ጳውሎስ ስለ ጌታችን ያሹዋ መሺያ ሕይወታቸውን አሳልፈው የሰጡ ናቸው፡፡",
      "27": "ውሳኔያችንን በቃልም ጭምር እንዲነግሩአችሁ ይሁዳንና ሲላስን ልከናል፡፡",
      "28": "ከእነዚህ ከሚከተሉት አስፈላጊ ነገሮች በስተቀር ሌላ ከባድ ሽክም እንዳንጭንባችሁ መንፈስ ቅዱስና እኛ መልካም ሆኖ አግኝተነዋል፡፡",
      "29": "ለጣዖት በመሰዋቱ ምክንያት የረከሰ ምግብ አትብሉ፤ ሳይታረድና ደሙ ሳይፈስ ታንቆ የሞተ እንስሳ አትብሉ፤ ደምም አትብሉ፤ ከዝሙት ራቁ፤ ከእነዚህ ነገሮች ሁሉ ብትጠበቁ መልካም ታደርጋላችሁ፤ ደህና ሁኑ፡፡”",
      "30": "መልእክተኞቹም ተሰነባብተው ወደ አንጾኪያ ሄዱ፡፡ አማኞቹንም ሰብስበው ደብዳቤውን ሰጡአቸው፡፡",
      "31": "አማኞቸ ደብዳቤውን ባነበቡ ጊዜ በመልእክቱ ተጽናንተው እጅግ ደስ አላቸው፡፡",
      "32": "ይሁዳና ሲላስ ነብያት ስለነበሩ ወንድሞችን በብዙ ቃል መክረው አጽናኑአቸው አበረታቱአቸውም፡፡",
      "33": "ይሁዳና ሲላስ ጥቂት ቀኖች እዚያ ከቆዩ በኋላ፤ ከአማኞች ወንድሞች ጋር ተሰነባብተው ወደ ላኩአቸው ተመልሰው ሄዱ፡፡",
      "34": "(ይህ ንጥል በአብዛኛዎቹ የጥንት ቅጂዎች የለም።)",
      "35": "ጳውሎስና በርናባስም ከሌሎች ከብዙ አማኞች ጋር ሆነው የጌታን ቃል እያስተማሩና እየሰበኩ ጥቂት ቀኖች በአንጾኪያ ቆዩ፡፡",
      "36": "ከጥቂት ቀኖች በኋላ ጳውሎስ በርናባስን “ና እንመለስና ከዚህ በፊት የጌታን ቃል ባበሠርንባቸው ከተሳዎች ሁሉ ያሉትን ወንድሞች እንጎብኝ፤ እንዴት እንደሆኑም እንወቅ” አለው፡፡",
      "37": "በርናባስም ማርቆስ የተባለውን ዮሐንስ ከእነርሱ ጋር አብሮአቸው እንዲሄድ ፈለገ፡፡",
      "38": "ጳውሎስ ግን ይህ ሰው ከእነርሱ ጋር አብሮአቸው እንዲሄድ አልፈቀደም፤ ምክንያቱም እርሱ በጵንፍልያ ከእነርሱ ተለይቶ ሰለቀረና ወደ ሥራም ከእነርሱ ጋር ስላልሄደ ነው፡፡",
      "39": "በዚህ ምክንያት በመካከላቸው ከፍ ያለ ክርክር ተነሣና ተለያዩ፤ ስለዚህ በርናባስ ማርቆስን ይዞ በመርከብ ወደ ቆጵሮስ ሄደ፡፡",
      "40": "ጳውሎስ ግን ሲላስን መረጠ፤ ወንድሞችም ጳውሎስን ለጌታ ጸጋ አደራ ከሰጡት በኋላ ሄደ፡፡",
      "41": "እርሱም አብያተ ክርስቲያናትን እያበረታታ በሶርያና በኪልቅያ በኩል አለፈ፡፡"
    },
    "Chapter 16": {
      "1": "ጳውሎስ ወደ ደርቤና ወደ ልስጥራ ሄደ፤ በልስጥራ ጢሞቴዎስ የሚባል አማኝ ይኖር ነበር፤ እናቱ አይሁዳዊት ክርስቲያን ነበረች፤ አባቱ ግን አረማዊ ግሪክ ነበር፡፡",
      "2": "ጢሞቴዎስ በልስጥራንና በኢቆንዮን ባሉት ወንድሞች ዘንድ መልካም ዝና ነበረው፡፡",
      "3": "ጳውሎስ ጢሞቴዎስን ይዞ መሄድ ስለ ፈለገ እንዲገረዝ አደረገው ፤ ይህንንም ያደረገው በዚያ ስፍራ በነበሩት አይሁዳውያን ምክንያት ነው፤ ምክንያቱም እነርሱ የጢሞቴዎስ አባት ግሪካዊ መሆኑን ያውቁ ስለነበር ነው፡፡",
      "4": "ጳውሎስና ሲላስ በየከተማው ሲያልፉ በኢየሩሳሌም ባሉት ሐዋርያትና ሽማግሌዎች የተወሰነውን ደንብ ለአማኞች ያስታውቁ ነበር፤ በሥራ ላይ እንዲያውሉትም ያሳስቡአቸው ነበር፡፡",
      "5": "ስለዚህ አብያተ ክርስትያናት በእምነት ጠነከሩ፤ ቁጥራቸውም በየቀኑ እየጨመረ ይሄድ ነበር፡፡",
      "6": "ጳውሎስና ሲላስ በእስያ ቃሉን እንዳይናገሩ መንፈስ ቅዱስ ስለከለከላቸው በፍርግያና በገላትያ አገር አድርገው አለፉ፤",
      "7": "ወደ ሚስያ ድንበር በደረሱ ጊዜ ወደ ቢትኒያ ለመሄድ አስበው ነበር፤ ነገር ግን የያሹዋ መንፈስ ወደዚያ እንዲሄዱ አልፈቀደላቸውም፤",
      "8": "ስለዚህ በሚስያ በኩል አልፈው ጢሮአዳ ወረዱ፡፡",
      "9": "እዚያ በሌሊት አንድ የመቄዶንያ ሰው ቆሞ “ወደ መቄዶንያ ተሻገርና እርዳን!” እያለ ሲለምነው ጳውሎስ በራእይ አየ፡፡",
      "10": "ጳውሎስ ይህን ራእይ ካየ በኋላ ወዲያውኑ ወደ መቄዶንያ ለመሄድ ፈለግን፤ምክንያቱም ለመቄዶንያ ሰዎችም መልካሙን ዜና እንድናበሥር ያህዌ እንደጠራን ስለተረዳን ነው፡፡",
      "11": "ከጢሮአዳ በመርከብ ተሳፍረን በቀጥታ ወደ ሳሞት ራቄ ሄድን፤ በማግስቱም ወደ ናጱሌ ሄድን፡፡",
      "12": "ከዚያም ተነሥተን ወደ ፊልጵስዩስ ደረስን፤ ፊልጵስዩስ በመቄዶንያ የምትገኝ ታላቅ ከተማና የሮማውያን ቅኝ አገር ነበረች፤ በዚህችም ከተማ ጥቂት ቀኖች አሳለፍን፡፡",
      "13": "በሰንበትም ቀን አይሁዳያን ለጸሎት የሚሰበሰቡበት ስለመሰለን ከከተማው ወጥተን ወደ ወንዝ ዳር ሄድን፤ እዚያም ተቀምጠን ለተሰበሰቡት ሴቶች ቃሉን አስተማርን፡፡",
      "14": "ይሰሙ ከነበሩትም ሴቶች አንድዋ የትያጥሮን ከተማ ተወላጅ የሆነች የቀይ ልብስ ነጋዴ፤ ልድያ የምትባል ሴት ነበረች፤ እርስዋ ያህዌን የምታመልክ ሴት ነበረች፤ ጌታም ልቦናዋን ስለከፈተላት ጳውሎስ የሚናገረውን ቃል ታዳምጥ ነበር፤",
      "15": "እርስዋና በቤትዋ ያሉ ሰዎች ሁሉ ከተጠመቁ በኋላ “በጌታ የማምን መሆኔን ካረጋገጣችሁልኝ ወደ ቤቴ መጥታችሁ ተቀመጡ” ስትል አጥብቃ ለመነችን፡፡",
      "16": "አንድ ቀን ወደ ጸሎት ቦታ ስንሄድ ወደ ፊት የሚሆነውን ነገር በጥንቆላ የሚያናግር ርኩስ መንፈስ ያደረባት አንዲት አገልጋይ ልጃ ገረድ በመንገድ አገኘችን፤ ይህች ልጃገረድ በጥንቆላዋ ለአሳዳሪዋችዋ ብዙ ትርፍ ታስገኝላቸው ነበር፡፡",
      "17": "እርስዋ ጳውሎስንና እኛን እየተከተለች “እነዚህ ሰዎች የልዑል ያህዌ አገልጋዮች ናቸው! እነርሱ የደህንነትን መንገድ ያበስሩአችኋል” በማለት ትጮኽ ነበር፡፡",
      "18": "ይህንንም ብዙ ቀን እየደጋገመች ታደርግ ነበር፤ ጳውሎስ ግን ተበሳጨና ዞር ብሎ ርኩሱን መንፈስ “በያሹዋ መሺያ ስም ከእርስዋ እንድትወጣ አዝሃለሁ!”  አለው፡፡ ርኩሱም መንፈስ ወዲያውኑ ወጣ፡፡",
      "19": "አሳዳሪዎችዋ ጥቅም የሚያገኙበት ተስፋ እንደተቋረጠባቸው ባዩ ጊዜ ጳውሎስንና ሲላስን ያዙአቸው፤ እየጎተቱም ወደ አደባባይ ወሰዱአቸውና በሹሞች ፊት አቀረቡአቸው፡፡",
      "20": "ወደ ሮማውያን ባለሥልጣኖችም አመጡአቸውና እንዲህ አሉ፤ “እነዚህ ሰዎች አይሁዳውያን ናቸው፤ በከተማችንም ሁከት ያስነሳሉ፡፡",
      "21": "እኛ የሮም ዜጋዎች ልንቀበለው ወይም ልናደርገው ያልተፈቀደልንን ሥርዓት ያስተምራሉ፡፡”",
      "22": "ሕዝቡም ሁሉ ተባብሮ በእነርሱ ላይ ተነሣ፡፡ ባለሥልጣኖችም የጳውሎስንና የሲላስን ልብስ ገፈፉና በዱላ እንዲደበደቡ አዘዙ፡፡",
      "23": "ብዙ ከተደበደቡም በኋላ ወደ ወህኒ ቤት አገቡአቸው፤ የወህኒ ቤቱም ጠባቂ በጥብቅ እንዲጠብቃቸው ታዘዘ፡፡",
      "24": "ጠባቂው ይህን ትእዛዝ ከተቀበለ በኋላ በወህኒ ቤቱ ውስጠኛ ክፍል አስገባቸው፤ እግሮቻቸውንም በግንድና ግንድ መካከል አጣብቆ አሰራቸው፡፡",
      "25": "ወደ እኩለ ሌሊት ገደማ ጳውሎስና ሲላስ በጸሎትና በመዝሙር ያህዌን ያመሰግኑ ነበር፤ ሌሎችም እስረኞች ያዳምጡአቸው ነበር፡፡",
      "26": "በድንገት የወህኒ ቤቱ መሠረት እስኪናጋ ድረስ ታላቅ የምድር መናወጥ ሆነ፤ በሮቹም ሁሉ በአንድ ጊዜ ተከፈቱ፤ የእያንዳንዱም እስረኛ ሰንሰለት ተፈታ፡፡",
      "27": "ጠባቂው ከእንቅልፍ ነቅቶ የወህኒ ቤቱ በሮች ተከፍተው ባየ ጊዜ፤ እስረኞቹ ያመለጡ መስሎት ሰይፉን መዘዘና ራሱን ሊገድል ፈለገ፡፡",
      "28": "ነገር ግን ጳውሎስ፤ “ሁላችንም እዚህ ነን! ስለዚህ በራስህ ላይ ጉዳት አታድርስ!” ሲል በታላቅ ድምጽ ጮኸ፡፡",
      "29": "በዚህ ጊዜ ጠባቂው መብራት አስመጥቶ እየሮጠ ወደ ውስጥ ገባ፤ እየተንቀጠቀጠም በጳውሎስና በሲላስ እግር ሥር በግንባሩ ተደፋ፡፡",
      "30": "ወደ ውጪም አወጣቸውና “ጌቶች! ለመዳን ምን ማድረግ ይገባኛል?” አላቸው::",
      "31": "እነርሱም “በጌታ በያሹዋ መሺያ እመን፤ ትድናለህ፤ ቤተሰቦችህም ይድናሉ” አሉት፡፡",
      "32": "የጌታንም ቃል ለእርሱና በእርሱም ቤት ላሉ ሰዎች ተናገሩ፡፡",
      "33": "በዚያኑ ሰዓት በሌሊት የወህኒ ቤቱ ጠባቂ ወሰዳቸውና ቁስላቸውን አጠበላቸው፤ ወዲያውኑ እርሱና ቤተሰቡ በሙሉ ተጠመቁ፡፡",
      "34": "ከዚህ በኋላ ጳውሎስንና ሲላስን ወደ ቤቱ ወስዶ ምግብ አቀረበላቸው፤ በያህዌ ስላመነም ከቤተሰቡ ጋር ደስ አለው፡፡",
      "35": "በነጋም ጊዜ ባለስልጣኖቹ “እነዚያ ሰዎች ይለቀቁ” ብለው ፖሊሶችን ላኩ፡፡",
      "36": "የወህኒ ቤት ተባቂውም “እናንተ እንድትለቀቁ ባለሥላጣኖቹ ሰው ልከዋልና እንግዲህ ወጥታችሁ በሰላም ሂዱ” ሲል ለጰውሎስ ነገረው፡፡",
      "37": "ጳውሎስ ግን “እኛ የሮም ዜጋዎች ስንሆን ያለፍርድ በአደባባይ ገርፈው ወደ ወህኒ አስገብተውናል፡፡ አሁን ደግሞ ከወህኒ ቤተ በስውር እንድንወጣ ያደርጋሉን? አይሆንም! እነርሱ ራሳቸው መጥተው ያስወጡን?” ሲል መለሰ፡፡",
      "38": "ፖሊሶቹ ይህን ነገር ለባለስልጣኖቹ ነገሩ፤ ባለሥልጣኖቹም ጳውሎስና ሲላስ የሮም ዜጎች መሆናቸውን ባወቁ ጊዜ ፈሩ፡፡",
      "39": "ስለዚህ መጥተው ይቅርታ ጠየቁአቸውና ከወህኒ ቤት አስወጡአቸው፤ ከከተማውም እንዲሄዱ ለመኑአቸው፡፡",
      "40": "ጳውሎስና ሲላስም ከወህኒ ቤት ወጥተው ወደ ልድያ ቤት ገቡ፤ እዚያም ወንድሞችን አግኝተው አጽናኑዋቸውና ከተማውን ለቀው ሄዱ፡፡"
    },
    "Chapter 17": {
      "1": "ጳውሎስና ሲላስ በአንፊጶሊስና በአጶሎን አልፈው ወደ ተሰሎንቄ ሄዱ፤ እዚያም የአይሁዳውያን ምኩራብ ነበረ፡፡",
      "2": "ጳውሎስ እንደ ልማዱ ወደ ምኩራብ ገባ፤ ሦስት ሰንበትም ከቅዱሳት መጻሕፍት እየጠቀሰ ለሕዝብ ተናገረ፡፡",
      "3": "መሲሕ መከራ መቀበልና ከሞት መነሳት እንደሚገባው ገልጦ እያስረዳ 'ይህ እኔ የማበስራችሁ ያሹዋ መሲሕ ነው' ይል ነበር፡፡",
      "4": "ስለዚህ ከእነርሱ አንዳንዶቹ ቃሉን ተረድተው ከጳውሎስና ከሲላስ ጋር ተባበሩ፤ እንደዚሁም ያህዌን የሚያመልኩ ብዙ ግሪካውያንና በከተማው የታወቁ ሴቶች ቃሉን ተረድተው ተባበሩ፡፡",
      "5": "አይሁዳውያን ግን ቀንተው የሚበጣበጡ ሥራ ፈቶችን ከየመንገዱ ሰበሰቡና አሳደሙ፡፡ በከተማው ውስጥ ብጥብጥ እንዲነሳ አደረጉ፤ ጳውሎስና ሲላስን አውጥተው ለሕዝቡ ለመስጠትም የኢያሶንን ቤት ከበቡ፡፡",
      "6": "ነገር ግን እነርሱን ባጡአቸው ጊዜ ኢያሶንና አንዳንድ አማኞችን ለከተማው ባለስልጣኖች ለማቅረብ እየጎተቱ ወሰዱአቸው፤ እንዲህም እያሉ ይጮሁ ነበር፤ 'እነዚህ ዓለምን ሁሉ ያወኩ ሰዎች፤ አሁን ደግሞ ወደዚህ መጥተዋል!",
      "7": "ኢያሶንም ተቀብሎአቸዋል፤ 'ያሹዋ የሚባል ሌላ ንጉሰ አለ' እያሉም የሮምን ንጉሠ ነገሥስት የቄሳርን ትእዛዝ ይቃወማሉ፡፡'",
      "8": "ሕዝቡና የከተማው ባለሥላጣኖች ይህን በሰሙ ጊዜ ተሸበሩ፡፡",
      "9": "ኢያሶንንና ሌሎቹንም ዋስ አስጠርተው ለቀቁአቸው፡፡",
      "10": "ወንድሞች በቶሎ ጳውሎስንና ሲላስን በሌሊት ወደ ቤርያ እንዲሄዱ አደረጉአቸው፤ እዚያ በደረሱ ጊዜ ወደ አይሁዳውያን ምኩራብ ገቡ፡፡",
      "11": "በቤርያ ያሉት አይሁዳውያን በተሰሎንቄ ካሉት ይልቅ ቅን አመለካከት ያላቸው ስለነበሩ፤ ቃሉን በታላቅ ደስታ ተቀበሉ፤ የቃሉንም እውነተኛነት ለማረጋገጥ በየቀኑ ቅዱሳት መጻሕፍትን ይመረምሩ ነበር፡፡",
      "12": "ስለዚህ ከእነርሱ ብዙዎች አመኑ፤ ብዙዎች የግሪክ ሃብታሞች ሴቶችና ብዙዎች የግሪካውያን ወንዶች አመኑ፡፡",
      "13": "ነገር ግን በተሰሎንቄ ያሉት አይሁዳውያን ጳውሎስ በቤርያም የያህዌን ቃል እንዳበሰረ ባወቁ ጊዜ ወደዚያ መጡና ሕዝቡን አሳድመው ብጥብጥ አስነሱ፡፡",
      "14": "በዚህ ጊዜ ወንድሞች በቶሎ ጳውሎስ ወደ ባሕሩ አጠገብ እንዲሄድ አደረጉት፤ ሲላስና ጢሞቴዎስ ግን እዚያው በቤርያ ቀሩ፡፡",
      "15": "ጳውሎስን የሸኙት ሰዎች እስከ አቴና አደረሱት 'ሲላስና ጢሞቴዎስ በቶሎ ወደ እኔ ይምጡልኝ' የሚለውንም የጳውሎስን ትእዛዝ ይዘው ወደ ቤርያ ተመለሱ፡፡",
      "16": "ጳውሎስ በአቴና ሆኖ ሲላስንና ጢሞቴዎስን ሲጠብቅ ሳለ፤ በከተማዋ ጣዖት መሙላቱን በተመለከተ ጊዜ በመንፈሱ ተበሳጨ፡፡",
      "17": "ስለዚህ በምኩራብ፤ ከአይሁዳውያንና ያህዌን ከሚያመልኩት ሰዎች ጋር በአደባባይም በየቀኑ ከሚያገኛቸው ሰዎች ጋር ይከራከር ነበር፡፡",
      "18": "ኤፒኮሮሶችና እስቶይኮች የተባሉ ፈላስፎችም ወደ እርሱ እየመጡ ይከራከሩ ነበር፡፡ አንዳንዶቹ 'ይህ ለፍላፊ ምን ማለት ይፈልጋል?' ሲሉ፤ ሌሎች ደግሞ  'ስለ አዳዲስ አማልክት የሚናገር ይመስላል' ይሉ ነበር፡፡ ይህንንም ያሉበት ምክንያት ጳውሎስ የያሹዋንና የትንሳኤውን መልካም ዜና ስላበሠረ ነው፡፡",
      "19": "ስለዚህ ጳውሎስን አርዮስፓጎስ በተባለው ስፍራ ወደ ሚሰበሰበው ጉባኤ አመጡትና እንዲህ አሉት፤ 'ይህ አንተ የምታስተምረው አዲስ ትምህርት ምን እንደሆነ ማወቅ እንችላለንን?",
      "20": "አንድ አዳዲስ ነገሮች አስተምረሀናል፤ ስለዚህ እነዚህ ነገሮች ምን እንደሆኑ ማወቅ እንፈልጋለን፡፡'",
      "21": "ይህን ያሉት የአቴና ነዋሪዎችና በአቴና የሚኖሩ የውጭ አገር ሰዎች በመናገርና በመስማት ብቻ ጊዚያቸውን ማሳለፍ ይወድዱ ስለነበር ነው፡፡",
      "22": "በዚህ ጊዜ ጳውሎስ በአርዮስፓጎስ በተሰበሰበው ጉባኤ ፊት ቆመና እንዲህ አለ፤ 'የአቴና ሰዎች ሆይ! በሁሉም በኩል በጣም ሃይማኖተኞች መሆናችሁን ተረድቻለሁ፤",
      "23": "ምክንያቱም በከተማችሁ እየተዘዋወርሁ የአምልኮ ስፍራዎቻችሁን ስመለከት 'ለማይታወቅ አምላክ' ተብሎ የተጻፈበትን የመሠዊያ ቦታ አገኘሁ፤ እንግዲህ እኔ አሁን የምነግራችሁ ስለዚሁ ሳታውቁተ ስለምታመልኩት አምላክ ነው፡፡",
      "24": "እርሱ ዓለምንና በዓለም ያለውን ሁሉ የፈጠረ ነው፤ የሰማይና የምድር ጌታ ነው፤ እርሱ በሰው እጅ በተሠራ ቤተ መቅደስ አይኖርም፤",
      "25": "ሕይወትንና እስትንፋስን፤ ሌሎችም ነገሮች ለሰው ሁሉ የሚሰጥ እርሱ ስለሆነ  ምንም ነገር አይጎድለውም፤ የሰው እርዳታ አያስፈልገውም፡፡",
      "26": "እርሱ የሰውን ዘር ሁሉ ከአንድ ሰው ፈጠረ፤ በምድር ሁሉ ላይ እንዲኖርም አደረገ፤ የተወሰኑ ዘመኖችንና የሚኖሩባቸውንም ቦታዎች መደበላቸው፡፡",
      "27": "ይህንንም ያደረገው ሰዎች ያህዌን ማግኘት እንዲችሉ ነው፤ ሁኖም እርሱ ከእኛ ከእያንዳንዳችን ሩቅ ነው ማለት አይደለም፡፡",
      "28": "ምክንያቱም፤ 'ሕይወት የምናገኘውና የምንቀሳቀሰው፤ የምንኖረውም በእርሱ ነው፤' ይህም እናንተ ባለ ቅኔዎች 'እኛ ሁላችን የእነርሱ ልጆች ነን' እንዳሉት ነው፡፡",
      "29": "እንግዲህ እኛ የእርሱ ልጆች ከሆንን 'ያህዌ በሰው ጥበብና አሳብ ከወርቅ ወይም ከብር ወይም ከድንጋይ የተሠራውን ቅርጽ ይመስላል' ብለን ማሰብ አይገባንም፡፡",
      "30": "እንግዲህ ሰዎች ባለማወቅ ያደረጉትን ያህዌ ችላ ብሎ አልፎታል፤ አሁን ግን በየአገሩ ያሉት ሰዎች ሁሉ ንስሓ እንዲገቡ አዞአል፤",
      "31": "እርሱ በመረጠው ሰው አማካይነት በዓለም ሁሉ ላይ በእውነት የሚፈርድበትን ቀን ወስኖአል፤ ይህንንም ያረጋገጠው ያንን የመረጠውን ሰው ከሞት በማስነሳቱ ነው፡፡'",
      "32": "'ከሞት መነሣት' የሚለውን ቃል በሰሙ ጊዜ አንዳንዶቹ አፌዙበት፤ ሌሎች ግን 'ስለዚህ ጉዳይ ስትናገር ሌላ ጊዜ እንሰማለን' አሉት፡፡",
      "33": "ከዚህ በኋላ ጳውሎስ ከጉባኤው ወጥቶ ሄደ፡፡",
      "34": "አንዳንድ ሰዎች ግን ከእርሱ ጋር ተባበሩና አመኑ፤ ካመኑትም ሰዎች መካከል የአርዮስጳጎስ ጉባኤ አባል የሆኑት ዲዮኑስዮስ የተባለ ሰውና ደማሪስ የተባለች አንዲት ሴት፤ ሌሎችም ይገኙበታል፡፡"
    },
    "Chapter 18": {
      "1": "ከዚህ በኋላ ጳውሎስ ከአቴና ተነስቶ ወደ ቆሮንቶስ ሄደ፤",
      "2": "እዚያ የጳንጦስ ተወላጅ የሆነውን አቂላ የሚባል አንድ አይሁዳዊ ሰው አገኘ፡፡ አቂላ ከሚስቱ ከጵርስቅላ ጋር ከኢጣሊያ ገና መምጣቱ ነበር፤ ምክንያቱም የሮም ንጉሠ ነገሥት ቀላውዴዎስ አይሁውያን ሁሉ ከሮም እንዲወጡ አዝዞ ስለነበር ነው፤ ስለዚህ ጳውሎስ ወደ እነርሱ ሄዶ ተዋወቃቸው፤",
      "3": "የእርሱ ሥራ ልክ እንደ እነርሱ ድንኳን መስፋት ስለነበር፤ ከእነርሱ ጋር ተቀምጦ አብሮአቸው ይሠራ ነበር፡፡",
      "4": "በሰንበትም በምኩራብ እየተገኘ ንግግር በማድረግ አይሁዳውያንና ግሪካውያንን ያስረዳ ነበር፡፡",
      "5": "ሲላስና ጢምቴዎስ ከመቄዶንያ በመጡ ጊዜ ጳውሎስ “ያሹዋ መሲሕ ነው” በማለት ለአይሁዳውያን እየመሰከረ በማስተማር ጊዜውን ሁሉ ያሳልፍ በነር፡፡",
      "6": "ነገር ግን አይሁዳውያን በተቃወሙትና በሰደቡት ጊዜ የልብሱን ትቢያ አራግፎ “እንግዲህ ቢፈረድባችሁ በራሳችሁ ጥፋት ነው! እኔ ኅላፊነት የለብኝም፤ ከእንግዲህ ወዲህ ወደ አረማውያን እሄዳለሁ” አላቸው፡፡",
      "7": "ስለዚህ ከእነርሱ ተለይቶ ቲቶስ ኢዮስጢስ ወደተባለው ሰው ቤት ሄደ፤ ይህ ሰው ያህዌ(יהוה)ን የሚያመልክ ነበር፤ ቤቱም በምኩራብ አጠገብ ነበር፡፡",
      "8": "ቀርስጶስ የሚባል የምኩራብ አለቃ ከቤተሰቡ ሁሉ ጋር በጌታ አመነ፤ ብዙ የቆሮንጦስ ሰዎችም ጳውሎስ ሲናገር ሰምተው አመኑና ተተመቁ፡፡",
      "9": "ጌታም ጳውሎስን ሌሊት በራእይ እንዲህ አለው፤ “አትፍራ፤ ተናገር፤ ዝም አትበል፤",
      "10": "ምክንያቱም እኔ ከአንተ ጋር ነኝ፤ በዚች ከተማ ብዙ ሰዎች አሉኝና ጉዳት ሊያደርስብህ የሚችል ማንም የለም፡፡”",
      "11": "ስለዚህ ጳውሎስ የያህዌ(יהוה)ን ቃል ለሕዝቡ እያስተማረ አንድ ዓመት ተኩል እዚያ ቆየ፡፡",
      "12": "ጋልዮስ የአካይያ ገዥ ሆኖ በተሾመ ጊዜ አይሁዳውያን በአንድነት ተባብረው በጳውሎስ ላይ ተነሱ፤ ወደ ፍርድ ሸንጎ ወሰዱትና፤",
      "13": "“ይህ ሰው ሕግ በማይፈቅደው መንገድ ሰዎች ያህዌ(יהוה)ን እንዲያመልኩ ያደርጋል” አሉ፡፡",
      "14": "ጳውሎስ መልስ ለመስጠት ተዘጋጅቶ ሳለ፤ ጋልዮስ አይሁዳውያንን እንዲህ አላቸው፤ “እናንተ አይሁዳውን! በደል ወይም ከባድ ወንጀል ተፈጽሞባችሁ ቢሆን ኖሮ ክሳችሁን በሰማሁ ነበር፤",
      "15": "ነገር ግን ስለ ቃላትና ስለ ስሞች፤ ስለ ሕጋችሁም የምትከራከሩ ከሆነ የራሳችሁ ጉዳይ ነው፤ እኔ በዚህ ነገር ላይ መፍረድ አልፈልግም፡፡”",
      "16": "እንዲህ ብሎ ከፍርድ ሸንጎው አስወጣቸው፡፡",
      "17": "በዚህ ጊዜ ሁሉም የምኩራብ አለቃውን ሶስቴንስን ይዘው በሸንጎው ፊት ደበደቡት፤ ይህ ሁሉ ሲሆን ጋልዮስ ደንታ አልነበረውም፡፡",
      "18": "ጳውሎስ ከወንድሞች ጋር ብዙ ቀኖች በቆሮንቶስ ከቆየ በኋላ ተሰናብቶአቸው ወደ ሶርያ ሄደ፤ ጵርስቅላና አቂላም ከእነርሱ ጋር ነበሩ፤ ነገር ግን ስእለት ስለነበረበት ከመሄዱ በፊት ክንክሪያ በሚባል ቦታ ራሱን ተላጨ፡፡",
      "19": "ወደ ኤፌሶን በደረሱ ጊዜ ጵርስቅላንና አቂላን እዚያ ተዋቸው፤ እርሱ ግን ወደ ምኩራብ ገብቶ ለአይሁዳውያን ንግግር ያደርግ ነበር፡፡",
      "20": "ረዘም ላለ ጊዜ ከእርሱ ጋር እንዲቆይ ቢለምኑትም እሺ አላላቸውም፡፡",
      "21": "ነገር ግን “የያህዌ(יהוה) ፍቃድ ቢሆን ሌላ ጊዜ ወደ እናንተ ተመልሼ እመጣለሁ” አላቸውና ከኤፌሶን ተሳፍሮ ሄደ፡፡",
      "22": "ወደ ቂሳርያም በደረሰ ጊዜ ከዚያ ወደ ኢየሩሳሌም ሄዶ ለቤተ ክርስትያን ሰዎች ሰላምታ ከሰጠ በኋላ ተመልሶ ወደ አንጾኪያ ወረደ፡፡",
      "23": "እዚያም ጥቂት ጊዜ ቆየ፤ ከዚህ በኋላ በገላትያና በፍርግያ አገሮች ከቦታ ወደ ቦታ እየተዘዋወረ አማኞችን አበረታታ፡፡",
      "24": "የእስክንድርያ ተወላጅ የሆነ አጵሎስ የተባለ አንድ አይሁዳዊ ወደ ኤፌሶን መጣ፤ እርሱ ቅዱሳት መጻሕፍትን ጠንቅቆ የተማረና የአነጋገር ችሎታ ያለው ሰው ነበረ፡፡",
      "25": "ስለ ጌታ መንገድ የተማረና በመንፈስ የተቃጠለ ሆኖ ስለ ያሹዋ በትክክል ይሰብክና ያስተምር ነበር፡፡ ይሁን እንጂ እሱ የሚያውቀው የዮሐንስን ጥምቀት ብቻ ነበር፡፡",
      "26": "እርሱ በድፍረት በምኩራብ መናገር ጀመረ፤ ነገር ግን ጵርስቅላና አቂላ በሰሙት ጊዜ፤ ወደ ቤታችው ወሰዱትና የያህዌ(יהוה)ን መንገድ ከፊት ይልቅ በትክክል አብራርተው ገለጡለት፡፡",
      "27": "አጵሎስ ወደ አካይያ ለመሄድ ባሰበ ጊዜ ወንድሞች አሳቡን ደገፉ፤ በአካይያ ያሉ ወንዶች በመልካም ሁኔታ እንዲቀበሉትም ደብዳቤ ጻፉለት፡፡ እዚያም በደረሰ ጊዜ በያህዌ(יהוה) ጸጋ አማኞች ለመሆን የበቁትን በጣም ረዳቸው፡፡",
      "28": "ምክንያቱም ያሹዋ መሲሕ መሆኑን በቅዱሳት መጻሕፍት ቃል እያስረዳ በብርቱ ክርክር አይሁዳውያንን ይረታቸው ነበር፡፡"
    },
    "Chapter 19": {
      "1": "አጵሎስ በቆሮንቶስ በነበረበት ጊዜ ጳውሎስ በላይኛው አገር አልፎ ወደ ኤፌሶን ደረሰ፤ እዚያ ጥቂት አማኞችን አገኘና",
      "2": "“ባመናችሁ ጊዜ መንፈስ ቅዱስን ተቀብላችሁ ነበርን? ሲል ጠየቃቸው፡፡ እነርሱም “አልተቀበልንም መንፈስ ቅዱስን መኖሩን እንኳ ሰምተን አናውቅም” ሲሉ መለሱለት፡፡",
      "3": "ጳውሎስም  “ታዲያ ምን ዐይነት ጥምቀት ነው የተጠመቃችሁት?” አላቸው፡፡ እነርሱም “የዮሐንስን ጥምቀት ነው” አሉት፡፡",
      "4": "ጳውሎስም የዮሐንስ ጥምቀትማ ንስሓ  ስለመግባት የተፈጸመ ነው፤ ለሕዝቡም የተናገረው ‘ከእኔ በኋላ በሚመጣው እመኑ’ እያለ ነበር፤ እርሱም ያሹዋ ነው” አላቸው፡፡",
      "5": "ይህን በሰሙ ጊዜ በጌታ በያሹዋ ስም ተጠመቁ፡፡",
      "6": "ጳውሎስ እጁን በጫነባቸውም ጊዜ መንፈስ ቅዱስ በእነርሱ ላይ ወረደና በሌላ ቋንቋዎች ተናገሩ፤ ትንቢትንም መናገር ጀመሩ፡፡",
      "7": "ሰዎቹም በአጠቃላይ ዐሥራ ሁለት ያህል ነበሩ፡፡",
      "8": "ጳውሎስ ወደ ምኩራብ ሄዶ ለሦስት ወር ያህል ስለ ያህዌ(יהוה) መንግሥት እየተከራከረና ሕዝቡን እያስረዳ በድፍረት ያስተምር ነበር፡፡",
      "9": "አንዳንዶች ግን እልኸኞች በመሆን የጌታን መንገድ በሕዝቡ ፊት እየተሳደቡ አናምንም ባሉ ጊዜ ከእነርሱ ራቀ፤ አማኞችንም ለብቻቸው ወስዶ በጢራኖስ አዳራሽ በየቀኑ ያስተምር ነበር፡፡",
      "10": "ጳውሎስ ይህን ያደረገው ለሁለት ዓመት ያህል ነው፤ በዚያም ጊዜ በእስያ የሚኖሩ አይሁዳውያንና አረማያን ሁሉ የጌታን ቃል ለመስማት ቻሉ፡፡",
      "11": "ያህዌ(יהוה) በጣም አስደናቂ የሆኑ ተአምራትን በጳውሎስ እጅ ያደርግ ነበር፡፡",
      "12": "በዚህም ምክንያት የጳውሎስን አካል የነካውን ልብስና መሐረብ እየወሰዱ በሽተኞቹን ሲያስነኩአቸው ከበሽታቸው ይፈወሱ ነበር፤ ርኩሳት መናፍስትም ይወጡላቸው ነበር፡፡",
      "13": "አጋንንትን ከሰዎች እያስወጡ በየቦታው የሚዞሩ አንዳንድ አይሁዳውያን “ጳውሎስ በሚሰብከው በያሹዋ ስም እንድትወጡ እናዛችኋለን” በማለት አጋንንትን ከሰዎች ለማስወጣት ይሞክሩ ነበር፡፡",
      "14": "የአይሁድ ሊቀ ካህናት የሆነ የአስቄዋ ሰባት ልጆችም እንዲህ ያደርጉ ነበር፡፡",
      "15": "ነገር ግን ርኩስ መንፈስ “ያሹዋን ዐውቃለሁ! ጳውሎስንም ዐውቀዋለሁ! ኧረ እናንተ እነማን ናችሁ?” አላቸው፡፡",
      "16": "ርኩስ መንፈስ ያደረበትም ሰው ዘሎ በማነቅ በረታባቸው፤ ቆስለውና ራቁታቸውን ሆነው ከቤት ሸሽተው ወጡ፡፡",
      "17": "ይህ ነገር በኤፌሶን በሚኖሩ አይሁዳውያንና አረማውያን ዘንድ ስለ ተሰማ ሁሉም ፈሩ፤ የጌታ የያሹዋ ስም እጅግ የከበረ ሆነ፡፡",
      "18": "ከአማኞችም ብዙዎች ክፉ ሥራቸውን በግልጥ እየተናዘዙ ይመጡ ነበር፡፡",
      "19": "ብዙ አስማተኞችም የአስማት መጻሕፍቶቻቸውን ሰብስበው በሕዝቡ ሁሉ ፊት አቃጠሉአቸው፤ የመጻሕፍቱም ዋጋ ሲተመን ኅምሳ ሺ ብር ሆኖ ተገኘ፡፡",
      "20": "በዚህ ዐይነት የጌታ ቃል በጣም እየተስፋፋና እያሸነፈ ይሄድ ነበር፡፡",
      "21": "ይህ ሁሉ ከሆነ በኋላ ጳውሎስ በመቄዶንያና በአካይያ አድርጎ ወደ ኢየሩሳሌም ለመሄድ በመንፈሱ አስቦ “እዚያ ከደረስሁ በኋላ ወደ ሮም መሄድ አለብኝ” አለ፡፡",
      "22": "ስለዚህ ከሚያገለግሉት ሰዎች ሁለቱን፤ ጢሞቴዎስንና ኤራስጦስን ወደ መቄዶንያ ልኮ እርሱ ራሱ በእስያ ለጥቂት ቀኖች ቆየ፡፡",
      "23": "በዚያን ጊዜ በጌታ መንገድ ምክንያት በኤፌሶን ታላቅ ሁከት ተነሣ፡፡",
      "24": "አንድ ድሜጥሮስ የሚባል ብር አንጠረኛ፤ የአርጤሚስን ቤተ መቅደስ ምስል ከብር እየሠራ ለአንጠረኞች ብዙ ትርፍ ያስገኝ ነበር፡፡",
      "25": "ስለዚህ ይህ ሰው እነዚህን አንጥረኞችና የእነርሱ ዐይነት ሥራ ያላቸውን ሌሎችንም ሰዎች ሰብስቦ እንዲህ አላቸው፤ “እናንተ ሰዎች! እኛ ሃብት የምናገኘው በዚህ ሥራ እንደሆነ ታውቃላችሁ፤",
      "26": "ይህ ጳውሎስ ‘በሰው እጅ የተሰሩ ምስሎች አማልክት አይደሉም’ እያለ በኤፌሶን ብቻ ሳሆን፤ ከጥቂት አገሮች በቀር በመላዋ እስያ ምን ያህል ብዙ ሕዝብ እንዳግባባና እንዳሳመነ እናንተ ራሳችሁ ያያችሁትና የሰማችሁት ነው፡፡",
      "27": "በዚህ ዐይነት ይህ የእኛ ሥራ መናቁ ነው፤ ይህም ብቻ ሳይሆን በእስያና በመላው ዓለም ሰው ሁሉ የሚያመልካት የታላቂቱ አምላክ የአርጤሚስ ቤተ መቅደስ ከንቱ ሆኖ መቅረቱ ነው፤ የእርስዋም ታላቅነት መሻሩ ነው፡፡",
      "28": "ሰዎቹም ይህን በሰሙ ጊዜ ተቆጥተው “የኤፌሶን አርጤሚስ ታላቅ ናት!’’ እያሉ ጮኹ፡፡",
      "29": "ከተማዋም በሙሉ ታወከች፤ ሕዝቡም የመቄዶንያ ተወላጆች የሆኑትን ሁለቱን የጳውሎስ ጓደኞች፤ ጋይዮስንና አርስጥሮኮስን ይዘው እየጎተቱ ወደ ሕዝብ መሰብሰብያ ቦታ ሮጡ፡፡",
      "30": "ጳውሎስ ወደ ሕዝቡ ለመሄድ ፈልጎ ነበር፤ አማኞች ግን እንዳይሄድ ከለከሉት፡፡",
      "31": "ከእስያ አገር ባለሥላጣኖችም ወዳጆቹ የሆኑ አንዳንዶቹ ወደ ጳውሎስ ሰው ልከው “ወደ ሕዝቡ መሰብሰቢያው ቦታ ሄደህ እንዳትታይ’’ ሲሉ ለመኑት፡፡",
      "32": "በሕዝቡ መካከል ታላቅ ሁከት ስለነበር አብዛኛዎቹ ለምን እንደተሰበሰቡ እንኳ አያውቁም ነበር፤",
      "33": "አንዳንድ አይሁዳውያን እስክንድር የተባለውን ሰው ገፋፍተው ወደ ፊት አቀረቡት ፤ ከሕዝብም መካከል አንዳንዶቹ እንዲከራከርላቸው መከሩት፤ እስክንድርም ሕዝቡ ጸጥ እንዲል እጁን ጠቀሰና የመከላከያ ንግግር ለማድረግ ተዘጋጀ፡፡",
      "34": "ነገር ግን እስክንድር አይሁዳዊ መሆኑን ሕዝቡ ሁሉ ባወቀ ጊዜ “የኤፌሶን አርጤምስ ታላቅ ናት!’’ እያሉ ሁለት ስዓት ያህል ሁሉም በአንድ ድምጽ ጮኹ፡፡",
      "35": "በመጨረሻ የከተማይቱ ዋና ጽሐፊ ሕዝቡን ዝም አሰኘና ᥄ይህ አለ፤ “የኤፌሶን ሕዝቦች ሆይ! ኤፌሶን ከተማ ነዋሪዎች የታላቂቱን አርጤሚስን ቤተ መቅደስና ከሰማይ የወረደውን ምስልዋን እንደሚጠብቁ በሁሉም ዘንድ የታወቀ ነው፡፡",
      "36": "ይህን የሚክድ ማንም ስለሌለ ጸጥ እንድትሉና በችኮላ ክፉ ነገር ከማድረግ እንድትጠነቀቁ ይገባል፡፡",
      "37": "ቤተ መቅደስን ያልዘረፉትንና በአምላካችን ላይ የስድብ ቃል ያልተናገሩትን ሰዎች ወደዚህ ይዛችሁ መጥታችኅል፡፡",
      "38": "ድሜጥሮስና ከእርሱ ጋር ያሉት አንጠረኞች የሚከሱት ሰው ካለ፤ ፍርድ የሚሰጥባቸው ቀኖች አሉ፤ ባለሥላጣኖችም አሉ፤ እዚያ ይሟገቱ፡፡",
      "39": "ሌላ የምትፈልጉት ነገር ካለ ግን በሕጋዊ ሸንጎ ይታያል፡፡",
      "40": "አለበለዝያ ዛሬ በተደረገው ነገር፤ ‘ሁከት አስነስተዋል’ ተብለን እንዳንከሰስ ያስፈራል፤ ‘ይህ ብጥብጥ በምን ምክንያት ተነሳ?’ ተብለን ብንጠየቅ የምንሰጠው መልስ የለንም’’",
      "41": "ይህንንም ብሎ የተሰበሰቡት ሰዎች እንዲበተኑ አደረገ፡፡"
    },
    "Chapter 20": {
      "1": "ሁከቱ ጸጥ ካለ በኋላ ጳውሎስ አማኞችን በአንድነት አስጠርቶ በምክር ቃል አጽናናቸው፤ ተሰናብቶአቸውም ወደ መቄዶንያ ሄደ፡፡",
      "2": "በእነዚያ በሚያልፍባቸው ስፍራዎች አማኞችን በብዙ ምክር እያበረታታ ወደ ግሪክ አገር ሄደ፡፡",
      "3": "እዚያም ሦስት ወር ቆየ፤ ከዚህ በኋላ በመርከብ ወደ ሶርያ ለመሄድ አሰበ፤ ግን አይሁዳውያን በእርሱ ላይ ሤራ ማድረጋቸውን ባወቀ ጊዜ በመቄዶንያ በኩል አልፎ ለመሄድ ወሰነ፡፡",
      "4": "የጳጥሮስ ልጅ ሱሲ ጳጥሮስ ከቤርያ፤ አርስጥሮኮስና ሲኮንዱስ ከተሰሎንቄ፤ ጋይዮስ ከደርቤ፤ ቲኪቆስና ጥሮፊሞስ ከእሰያ፤ ጢሞቴዎስም አብረውት ሄዱ፡፡",
      "5": "እነርሱ ቀድመውን ሄደው በጢሮአዳ ቆዩን፡፡",
      "6": "እኛ ግን ከቂጣ በዓል በኋላ ከፊልጵስዮስ በመርከብ ተሳፍረን በአምስት ቀን እነርሱ ወዳሉበት ወደ ጢሮአዳ ደረስንና እዚያ ሰባት ቀን አሳለፍን፡፡",
      "7": "በሳምንቱ የመጀመሪያ ቀን እንጀራ ቆርሶ ለመብላት በአንድነት ተሰብሰብን፤ ጳውሎስ በማግስቱ መሄድ ስለነበረበት ለተሰበሰቡት ሰዎች ይናገር ነበር፤ ንግግሩንም እስከ እኩለ ሌሊት አስረዘመ፡፡",
      "8": "እኛ በተሰበሰብንበት ፎቅ ብዙ መብራት ነበር፡፡",
      "9": "ኤውጢኮስ የተባለ አንድ ወጣት በመስኮት ላይ ተቀምጦ ነበር፤ ጳውሎስ ንግግሩን በማስረዘሙ ወጣቱ ከባድ እንቅልፍ ያዘው፡፡ እንቅልፍ ስለአሸነፈውም ከሦስተኛ ፎቅ ወደ ታች ወደቀ ሰዎች ባነሱት ጊዜ ሞቶ አገኙት፡፡",
      "10": "ነገር ግን ጳውሎስ ወደ ልጁ ጎንበስ በማለት አቀፈውና ወደ ፎቅ ተመልሶ ወጣና “ገና በሕይወት አለ፤ አትደንግጡ” አለ፡፡",
      "11": "ጳውሎስ ወደ ፎቅ ተመልሶ ወጣና እንጀራ ቆርሶ ከአማኞች ጋር በላ፡፡ እስኪነጋም ድረስ ከሰዎቹ ጋር ሲነጋገር ከቆየ በኋላ ሄደ፡፡",
      "12": "ሰዎቹም የዳነውን ወጣት ወደ ቤት ወሰዱት፤ ደስ ብሎአቸው ተጽናኑ፡፡",
      "13": "ጳውሎስን ለማሳፈር ስለ አሰብን እኛ ቀድመን በመርከብ ወደ አሶስ ሄድን፤ ይህንንም ያደረግነው ጳውሎስ እስከ አሶስ ድረስ በእግሩ ለመሄድ ስለወሰነና እንዲህ እንድናደርግ ስለአዘዘን ነው፡፡",
      "14": "ከእርሱ ጋር በአሶስ በተገናኘን ጊዜ በመርከብ አሳፍረነው ወደ ሚጢሊኒ አብረን ሄድን፡፡",
      "15": "በማግሥቱ ከዚያ ተነሥተን በኪዮስ ፊት ለፊት ወዳለው ስፍራ ደረስን፤ በሚቀጥለውም ቀን ወደ ሳምስ ተሻገርንና በማግስቱ ወደ ሚሊጢ ደረስን፤",
      "16": "ጳውሎስ በእሰያ ጊዜ እንዳያባክን ብሎ ኤፌሶንን አልፎ ለመሄድ ፈለገ፤ ምክንያቱም የአይሁድ ፋሲካ ባለፈ በሃምሳኛው ቀን በሚከበረው በጰንጠቆስጤ በዓል በተቻለ መጠን በኢየሩሳሌም ለመገኘት አስቦ ስለነበር ነው፡፡",
      "17": "ጳውሎስ ከሚሊጢን ወደ ኤፌሶን ሰው ልኮ የቤተ ክርስትያን ሽማግሌዎችን አስጠራ፤",
      "18": "ወደ እርሱ በመጡም ጊዜ እንዲህ አላቸው፤ “ወደ እስያ ከገባሁበት ቀን ጀምሮ ዘወትር ከእናንተ ጋር እንዴት እንደኖርሁ እናንተ ታውቃላችሁ፤",
      "19": "በአይሁዳውያን ሤራ ምክንያት መከራ ቢደርስብኝም እንኳ በፍጹም ትሕትናና በእንባ ጌታን አገለግላለሁ፡፡",
      "20": "በአደባባይም ሆነ በየቤታችሁ ሳስተምራችሁ የሚጠቅማችሁን ሁሉ ነገርኋችሁ እንጂ ምንም ነገር አላስቀረሁባችሁም፡፡",
      "21": "አይሁዳውያንም ሆኑ አረማውያን ንስሓ ገብተው ወደ ያህዌ እንዲመለሱና በጌታችን በያሹዋ መሺያ እንዲያምኑ አስጠነቀኳቸው፡፡",
      "22": "አሁንም እዚያ ስደርስ ምን እንደሚደርስብኝ ሳላውቅ በመንፈስ ቅዱስ ታዝዤ ወደ ኢየሩሳሌም መሄዴ ነው፡፡",
      "23": "ይሁን እንጂ አስራትና ችግር እንደሚገጥመኝ በየከተማው መንፈስ ቅዱስ ነግሮኛል፡፡",
      "24": "እኔ ግን አገልግሎቴን እስክፈጽምና ጌታ ያሹዋ የሰጠኝን ሥራ እስካከናውን ድረስ ለገዛ ሕይወቴ እንኳ አልሳሳም፤ አገልግሎቴም የያህዌን የጸጋ ወንጌል ማብሰር ነው፡፡",
      "25": "“እስከ አሁን በእናንተ ሁሉ መካከል እየተዘዋወርሁ የያህዌን መንግሥት እሰብክ ነበር፤ ከእንግዲህ ወዲህ ግን ከእናንተ ማንም ከቶ ፊቴን እንደማያይ አውቃለሁ፡፡",
      "26": "ስለዚህ ከእናንተ አንድ እንኳ ቢጠፋ ኀላፊነት እንደሌለብኝ በዛሬው ቀን አስገነዝባለሁ፡፡",
      "27": "ምክንያቱም የያህዌን አሳብ ሁሉ ነገርሁአችሁ እንጂ ምንም ያስቀረሁባችሁ ነገር የለም፡፡",
      "28": "መንፈስ ቅዱስ እናንተን የመንጋ ጠባቂ አድርጎ ሾሞአችኋል፤ እንግዲህ ለራሳችሁና ለመንጋው ተጠንቀቁ፤ ጌታ በገዛ ደሙ የዋጃትን ቤተ ክርስቲያን ቤት ጠብቁ፡፡",
      "29": "እኔ ከሄድሁ በኋላ ለመንጋው የማይራሩ እንደ ተኩላ ጨካኞች የሆኑ ሰዎች እንደሚገቡባችሁ ዐውቃለሁ፡፡",
      "30": "እንዲሁም አንዳንድ ሰዎች ከመካከላችሁ ተነስተው ጠማማ ትምህርት በማስተማር ብዙ አማኞችን ወደ እነርሱ ይስባሉ፡፡",
      "31": "ስለዚህ እያንዳንዳችሁን ሦስት ዓመት ሌሊትና ቀን እንባዬን እያፈሰስሁ እንደመከርሁአችሁ እያስታወሳችሁ ተጠንቀቁ፡፡",
      "32": "“አሁንም ለያህዌ ሊያነጻችሁና በቅዱሳንም መካከል ርስት ሊሰጣችሁ የሚችለው ለጸጋው ቃልም ዐደራ ስጥቻችኋለሁ፡፡",
      "33": "እኔ የማንንም ብር ወይም ልብስ አልተመኘሁም፡፡",
      "34": "በገዛ እጆቼ እየሠራሁ ራሴንም ሆነ ጓደኞቼን እረዳ እንደ ነበር እናንተ ራሳችሁ ታውቃላችሁ፡፡",
      "35": "‘ከሚቀበል ይልቅ የሚሰጥ የተባረከ ነው’ የሚለውን የጌታ ያሹዋን ቃል በማስታወስ፤ በእጃችን እየሠራን ደካሞችን መርዳት እንደሚገባን በብዙ መንገድ አሳይቻለሁ፡፡”",
      "36": "ከዚህ በኋላ ጳውሎስ ከሁሉም ጋር ተንበርክኮ ጸለየ፡፡",
      "37": "ሁሉም አለቀሱና ጳውሎስን አቅፈው ሳሙት፡፡",
      "38": "ይልቁንም በጣም ያዘኑት “ከእንግዲህ ወዲህ ፊቴን አታዩትም” ብሎአቸው ስለነበር ነው፡፡ እስከ መርከብ ድረስም ሸኙት፡፡"
    },
    "Chapter 21": {
      "1": "ከእነርሱ ከተለየን በኋላ በመርከብ ተሳፈርንና በቀጥታ ቆስ ወደምትባል ደሴት ሄድን፤ በማግስቱም ወደ ሩድ ደሴት ደረስን፤ እዚያም ወደ ጳጥራ ሄድን፡፡",
      "2": "እዚያም ወደ ፊንቄ አገር የምትሄድ መርከብ አገኘንና በእርስዋ ተሳፍረን ጉዞአችንን ቀጠልን ፡፡",
      "3": "የቆጵሮስን ደሴት በስተግራችን ትተን ወደ ሶርያ አገር ተጓዝንና ወደ ጢሮስ ወደብ ሄድን፤ ምክንያቱም መርከቢቱ ጭነትዋን እዚያ ማራገፍ ነበረባት፡፡",
      "4": "እዚያ አማኞችን ፈልገን አገኘንና ከእነርሱ ጋር ሰባት ቀን ቆየን፡፡ እነርሱም በመንፈስ ቅዱስ ተመርተው ጳውሎስን “ወደ ኢየሩሳሌም አትሂድ ብለው” ነገሩት፡፡",
      "5": "እዚያ የምንቆይበት ጊዜ ሲያልቅ ተለይተናቸው ጉዞአችን ቀጠልን፤ ሁሉም ከሚስቶቻቸውና ከልጆቻቸው ጋር ሁነው እስከ ከተማው ውጪ ድረስ ሸኙን፤ በባሕሩም ዳር ተንበርክከን ከጸለይን በኋላ ተሰነባበትን፡፡",
      "6": "ከዚህ በኋላ እኛ በመርከብ ስንሳፈር እነርሱ ወደ ቤታቸው ተመለሱ፡፡",
      "7": "ከጢሮስ ተነስተን የባሕር ጉዞአችንን ከጨረስን በኋላ ወደ ጴጤሌማይስ ደረስን፤ እዚያ ከአማኞች ጋር ተገናኝተን ሰላምታ ከተለዋወጥን በኋላ ከእነርሱ ጋር አንድ ቀን አሳለፍን፡፡",
      "8": "በማግሥቱ ከዚያ ወጥተን ወደ ቂሳርያ ሄድን፤ እዚያ ከሰባቱ ዲያቆናት አንዱ ወደ ሆነው ወደ ወንጌላዊው ፊልጶስ ቤት ገባንና ከእርሱ ጋር ተቀመጥን፡፡",
      "9": "እርሱ ትንቢት የመናገር ስጦታ ያላቸው አራት ያላገቡ ሴቶች ልጆች ነበሩት፡፡",
      "10": "ለብዙ ቀኖች እዚያ በተቀመጥንበት ጊዜ አጋቦስ የሚባል ነቢይ ከአይሁዳ አገር መጣ፡፡",
      "11": "ይህ ነቢይ ወደ እኛ ቀረበ፤ የጳውሎስን መታጠቂያ ወስዶ የገዛ እግሮቹን አሰረና “መንፈስ ቅዱስ የዚህን መታጠቂያ ባለቤት በኢየሩሳሌም ያሉ አይሁዳውያን እንደዚህ አስረው ለአረማውያን አሳልፈው ይሰጡታል ይላል” አለ፡፡",
      "12": "ይህንን በሰማን ጊዜ እኛም እዚያ የነበሩ ሰዎችም ጳውሎስ ወደ ኢየሳሌም እንዳይሄድ ለመንነው፡፡",
      "13": "ጳውሎስ ግን “እንደዚህ እያለቀሳችሁ ስለምን ልቤን በሐዘን ትሰብሩታላችሁ? እኔ ሰለ ጌታ ያሹዋ ስም በኢየሩሳሌም ለመታሰር ብቻ ሳይሆን ለመሞትም ዝግጁ ነኝ” ሲል መለሰ፡፡",
      "14": "ምክራችንን አልቀበልም ባለን ጊዜ “እንግዲህ የጌታ ፈቃድ ይሁን” ብለን ተውነው፡፡",
      "15": "እዚያ ጥቂት ቀኖች ከቆየን በኋላ ዕቃችንን አዘጋጅተን ወደ ኢየሩሳሌም ሄድን፡፡",
      "16": "በቂሳርያ የነበሩ አንዳንድ አማኞች አብረውን መጡ፤ እነርሱም በመናሶን ቤት እንድንቀመጥ ወደ ምናሶን መሩን፡፡ ይህ ሰው ቀደም ብሎ ያመነ የቆጵሮስ ተወላጅ ነበር፡፡",
      "17": "ኢየሩሳሌም በደረስን ጊዜ አማኞች በደስታ ተቀበሉን፡፡",
      "18": "በማግስቱም ጳውሎስ ከእኛ ጋር ወደ ያዕቆብ ሄደ፤ የቤተ ክርስትያን ሽማግሌዎች እዚያው ነበሩ፡፡",
      "19": "ጳውሎስ ለሁሉም ሰላምታ ከሰጠ በኋላ በእርሱ አማካይነት እግዚአብሔር በአረማውያን መካከል ያደረገውን ሁሉ አንድ በአንድ ተረከላቸው፡፡",
      "20": "ይህን በሰሙ ጊዜ ሁሉም እግዚአብሔርን አመሰገኑ፤ ጳውሎስንም እንዲህ አሉት “ወንድም ሆይ! በብዙ ሺ የሚቆጠሩ አማኞች በአይሁዳውያን መካከል እንዳሉና ሁሉም ለሙሴ ሕግ ቀናተኞች እንደሆኑ ታውቃለህ፤",
      "21": "አንተ በአረማውያን መካከል የሚኖሩትን አይሁዳውያን ሁሉ ‘ልጆቻችሁን አትግረዙ ወይም ሥርዓቶችን አትፈጽሙ’ እያልክ በማስተማር የሙሴን ሕግ እንዲሽሩ ታደርጋለህ እየተባለ የሚወራውን ሰምተዋል፡፡",
      "22": "እንግዲህ ምን ማድረግ ይሻላል? መምጣትህን በእርግጥ ይሰማሉ፤",
      "23": "ስለዚህ እኛ የምንልህን አድርግ፤ በእኛ መካከል ስእለት ያለባቸው አራት ሰዎች አሉ፡፡",
      "24": "እነርሱን ውሰድና ከእነርሱ ጋር ሆነህ ራስህን አንጻ፤ ጠጉራቸውንም እንዲላጩ ለቤተ መቅደስ የሚሰጠውን የመባ ገንዘብ ክፈልላቸው፤ ይህን ብታደርግ በአንተ ላይ የተወራው ሁሉ ከንቱ መሆኑንና አንተም ራስህ የሙሴን ሕግ ፈጻሚ መሆንህን ሁሉም ያውቃሉ፡፡",
      "25": "አማኞች ስለሆኑት አረማውያን ግን ‘ለጣዖት በመሠዋቱ ምክንያት የረከሰ ምግብ አትብሉ፤ ደምም አትብሉ፤ ሳይታረድና ደሙን ሳይፈስ ታንቆ የሞተ እንስሳ አትብሉ፤ ከዝሙት ራቁ’ የሚለውን ውሳኔ የያዘ ደብዳቤ ጽፈን ልከንላቸዋል፡፡”",
      "26": "ከዚህ በኋላ ጳውሎስ ሰዎቹን ወሰደና በማግሥቱ ከእነርሱ ጋር ሰውነቱን አነጻ፤ የሚነጹባቸው ቀኞች ምን ያህል እንደሆኑና ስለእያንዳንዱ የሚሰጠው የመባ ገንዘብ የሚከፈልበት ጊዜ መቼ እንደሚሆን ለማስታወቅ ወደ ቤተ መቅደስ ገባ፡፡",
      "27": "ሰባት ቀን ሊፈጸም ሲቃረብ ከእስያ የመጡ አይሁዳውያን ጳውሎስን በቤተ መቅደስ በማየታቸው ሕዝቡን ሁሉ አሳድመው ያዙት፤",
      "28": "“የእስራኤል ሰዎች ሆይ እርዱን፤ ሕዝባችንንና ሕጋችን፤ ይህንንም ስፍራ እየተሳደበ በየአገሩ ያለውን ሕዝብ ሁሉ የሚያስተምር ይህ ሰው ነው፤ ይህም አልበቃ ብሎት አረማውያንን ወደ ቤተ መቅደስ በማስገባት ይህን የተቀደሰ ስፍራ አርክሶአል” ኢያሉ ጮኹ፡፡",
      "29": "ይህንንም ያሉበት ምክንያት ከዚህ ቀደም የኤፌሶኑን ተወላጅ ጥሮፊሞስን ከእርሱ ጋር በከተማ አይተውት ስለነበር እርሱን ጳውሎስ ወደ ቤተ መቅደስ ይዞት የገባ መስሎአቸው ነበር፡፡",
      "30": "ከተማዋ በሙሉ ታወከች፤ ሕዝቡም ሁሉ እየሮጡ በአንድነት መጡና ጳውሎስን ይዘው እየጎተቱ ከቤተ መቅደስ አወጡት፤ የቤተ መቅደሱ በሮችም ወዲያኑ ተዘጉ፡፡",
      "31": "ሰዎቹ ጳውሎስን ሊገድሉት በፈለጉ ጊዜ “የኢየሩሳሌም ከተማ በሙሉ ታውካለች” የሚል መልእክት ለሮማውያኑ ጦር አዛዥ ደረሰ፡፡",
      "32": "ስለዚህ እርሱ ወታደሮቹንና የመቶ አለቆችን አስከትሎ በፍጥነት እየሮጠ ወደ ሰዎቹ ሄደ፡፡ ሰዎቹም አዛዡንና ወታደሮቹን ባዩ ጊዜ ጳውሎስን መደብደብ ተው፡፡",
      "33": "አዛዡም ቀርቦ ጳውሎስን ያዘውና በሁለት ሰንሰለት እንዲታሰር አዘዘ፡፡ ከዚህ በኋላ ማን መሆኑንና ምን እንዳደረገ ለማወቅ ፈልጎ ጠየቀ፡፡",
      "34": "ሕዝቡም አንዳንዶቹ አንድ ነገር ሲሉ፤ ሌሎች ሌላ ነገር ይሉ ነበር፤ አዛዡ ከሕዝቡ ጩኸት የተነሳ እርግጠኛውን ነገር ለማወቅ ሰስላልቻለ ጳውሎስን ወደ ወታደሮቹ ሰፈር እንዲወስዱት አዘዘ፡፡",
      "35": "ጳውሎስም ወደ ደረጃው በደረሰ ጊዜ ሕዝብ ሁሉ በብርቱ ቁጣ ተነሳስቶ አደጋ ሊያደርስበት በመፈለጉ ወታደሮቹ ተሸክመውት ሄዱ፡፡",
      "36": "ሕዝቡም “ግደሉት” እያሉ በመጮኽ ይከተሉት ነበር፡፡",
      "37": "ወታደሮች ወደ ሰፈራቸው ሊያስገቡት በቀረቡ ጊዜ ጳውሎስ የጦር አዛዥን “አንድ ነገር እንድነግርህ ትፈቅድልኛለህ?” አለው፡፡ አዛዡም “የግሪክ ቋንቋ ታውቃለህን?",
      "38": "ታዲያ አሁን በቅርቡ ብጥብጥ አስነስቶና አራት ሺ ነብሰ ገዳዮችን ይዞ ወደ በረሓ የሸሸው ግብጻዊ አንተ አይደለህምን?” አለ፡፡",
      "39": "ጳውሎስም “እኔ በኪልቅያ በምትገኘውና ዝነኛ በሆነችው በጠርሴስ ከተማ የተወለድሁ አይሁዳዊ ነኝ፤ እባክህ ለህዝቡ እንድናገር ፍቀድልኝ” አለው፡፡",
      "40": "እንዲናገር በፈቀደለት ጊዜ ጳውሎስ በደረጃ ላይ ቆሞ ሕዝቡን ዝም እንዲል በእጁ ጠቀሰ፤ ሕዝቡ ጸጥ ባለ ጊዜ በእብራይስጥ ቋንቋ እንዲህ ሲል መናገር ጀመረ፤"
    },
    "Chapter 22": {
      "1": "“ወንድሞቼና አባቶች ሆይ እነሆ አሁን የማቀርብላችሁን መከላከያ ስሙኝ፤”",
      "2": "በዕብራይስጥ ቋንቋ ሲናገር በሰሙ ጊዜ በይበልጥ ጸጥ አሉ፤ጳውሎስ ንግግሩን በመቀጠል እንዲህ አለ፡-",
      "3": "“እኔ በኪልቅያ በምትገኘው በጠርሴስ ከተማ የተወለድሁ አይሁዳዊ ነኝ፤ ያደግሁት ግን በዚህች በኢየሩሳሌም ከተማ ነው፡፡ አስተማሪዬም ገማልያል ነበር፤ የአባቶችን ህግ ጠንቅቄ የተማርሁና ልክ ዛሬ እናንተ እንምታደርጉት ያህዌ(יהוה)ን በመንፈሳዊ ቅንአት የማገለግል ነበርሁ፡፡",
      "4": "ይህንንም መንገድ የሚከተሉትን ሁሉ እስከ ሞት የማሳድድ ሰው ነበርሁ፤ ወንዶችንና ሴቶችን እያሰርሁ ወደ ወህኒ ቤት እንዲገቡ የማደርግ ነበርሁ፡፡",
      "5": "ይህም እውነት መሆኑን ሊቀ ካህናቱና የሽማግሌዎች ሸንጎ በሙሉ ይመሰክሩልኛል፡፡ እንዲያውም በደማስቆ ያሉትን እነዚህን ሰዎች አስሬ ወደ ኢየሩሳሌም ለማምጣትና ለማስቀጣት የሚያስችለኝን በደማስቆ ወደሚገኘት ወገኖቻቸው የጻፉትን ደብዳቤ የተቀበልሁት ከእነርሱ ነው፡፡",
      "6": "“እኔ ወደ ደማስቆ ስሄድና ወደ ከተማው ስቀርብ እኩለ ቀን ላይ በድንገት ታላቅ ብርሃን ከሰማይ በዙርያዬ አንጸባረቀ፡፡",
      "7": "በዚያን ጊዜ መሬት ላይ ወደቅሁ፤ ‘ሳውል! ሳውል! ለምን ታሳድደኛለህ?’ የሚል ድምጽ ሰማሁ፡፡",
      "8": "እኔም ‘ጌታ ሆይ! አንተ ማን ነህ?’ አልሁ፤እርሱም  ‘እኔ አንተ የምታሳድደኝ የናዝሬቱ ያሹዋ ነኝ’ አለኝ፡፡",
      "9": "ከእኔ ጋር የነበሩት ሰዎች ብርሃኑን አዩ እንጂ እርሱ ሲያነጋግረኝ ድምጹን አልሰሙም፡፡",
      "10": "እኔም ‘ጌታ ሆይ! ምን ላድርግ?’ አልሁ፡፡ ጌታም ‘ተነስተህ ወደ ደማስቆ ሂድ፤ ልታደርገው የታቀደልህ ነገር ሁሉ እዚያ ይነገርሃል’ አለኝ፡፡",
      "11": "ከብርሃኑ ማንጸባረቅ የተነሳ ማየት ስላልቻልሁ አብረውኝ የነበሩት ሰዎች እጄን ይዘው እየመሩኝ ወደ ደማስቆ አደረሱኝ፡፡",
      "12": "“እዚያ ሐናንያ የሚባል አንድ ሰው ነበረ፤ ይህ ሰው በደማስቆ የሚኖሩ አይሁዳውያን ሁሉ የሚያመሰግኑት፤ ሕግ አክባሪና መንፈሳዊ ሰው ነበረ፡፡",
      "13": "እርሱ ወደ እኔ መጥቶ አጠገቤ ቆመና፤ ‘ወንድሜ ሳውል ሆይ! ዐይንህ እንደገና ያይልህ!’ አለኝ፤ በዚያኑ ቅጽበት ዐይኔ አየ፤ እርሱንም ተመለከትሁ፡፡",
      "14": "እርሱም እንዲህ አለኝ፤ ‘የአባቶቻችን አምላክ ፈቃዱን እንድታውቅ፤ ጻድቁን እንድታይና ድምጹን እንድትሰማ አስቀድሞ መርጦሃል፡፡",
      "15": "ይህንንም ያደረገው ሰላየኸውና ስለሰማኸው በሰው ሁሉ ፊት የእርሱ ምስክር እንድትሆን ነው፡፡",
      "16": "ታዲያ አሁን ለምን ትዘገያለህ? ተነሥና የእርሱን ስም በመጥራት ተጠመቅ፤ ከኃጢአትህም ታጠብ፡፡.’",
      "17": "“ከዚህ በኋላ ወደ ኢየሩሳሌም ተመልሼ በቤተ መቅደስ በምጸልይበት ጊዜ በተመስጦ ራእይ አየሁ፡፡",
      "18": "ጌታም ተገልጦልኝ ‘አንተ ስለ እኔ የምትሰጠውን ምስክርነት ስለማይቀበሉ ሳትዘገይ በፍጥነት ከኢየሩሳሌም ውጣ?’ አለኝ፤",
      "19": "እኔም እንዲህ አልሁ፤ ‘ጌታ ሆይ! በየምኩራብ እየሄድሁ በአንተ ያመኑትን ሁሉ እንዳሰርሁና እንደደበደብሁ እነርሱ ራሳቸው የውቃሉ፡፡",
      "20": "የአንተም ምስክር የነበረ ኢስጢፋኖስ በተገደለ ጊዜ፤ እኔ ራሴ በገዳዮቹ አጠገብ ቆሜ ከእነርሱ ጋር በነገሩ ተስማምቼ ነበር፤ ልብሳቸውንም እጠብቅ ነበር፤’",
      "21": "ጌታም ‘በሩቅ ወዳሉ አረማውያን ስለምልክህ ተነሥና ሂድ’ አለኝ፡፡”",
      "22": "እስከዚህ ድረስ ሕዝቡ ሁሉ የጳውሎስን ንግግር ያዳምጡ ነበር፤ ከዚህ በኋላ ድምጻቸውን ከፍ አድርገው “እንዲህ ዓይነቱ ሰው ከምድር ላይ ይወገድ! እንዲህ ዓይነት ሰው በሕይወት መኖር አይገባውም!” እያሉ ጮኹ፡፡",
      "23": "እነርሱ እየጮኹ ልብሳቸውን ያውለበልቡና ዐፈር ወደ ሰማይ ይበትኑ ነበር፡፡",
      "24": "አዛዡ ይህን ባየ ጊዜ ጳውሎስን ወደ ወታደሮች ሰፈር እንዲያስገቡት አዘዘ፤ ሕዝቡ በእርሱ ላይ ሰለምን ይህን ያህል  እንደሚጮኹ ለማወቅም እየተገረፈ እንዲመረመር አዘዘ፡፡",
      "25": "ነገር ግን በጠፍር ወጥረው ሊገርፉት ሲዘጋጁ፤ ጳውሎስ አጠገቡ የቆመውን የመቶ አለቃ “የሮም ዜግነት ያለውን ሰው ያለ ፍርድ ልትገርፉት ተፈቅዶላችኋልን?” አለው፡፡",
      "26": "የመቶ አለቃው ይህን በሰማ ጊዜ ወደ አዛዡ ሄደና “ምን ልታደርግ ነው? ይህ ሰው እኮ የሮም ዜጋ ነው” አለው፡፡",
      "27": "ስለዚህ አዛዡ ወደ ጳውሎስ ቀረብ አለና “እስቲ ንገረኝ፤ አንተ የሮም ዜጋ ነህን?” አለው እሱም “አዎ ነኝ” አለ፡፡",
      "28": "አዛዡም “እኔ ይህን ዜግነት የገዛሁት በብዙ ገንዘብ ነው” አለ፤ ጳውሎስም “እኔ ግን በሮም ዜግነት ተወልጃለሁ” አለ፡፡",
      "29": "ስለዚህ እነዚያ ሊመረምሩት ተዘጋጅተው የነበሩት ሰዎች ወዲያውኑ ከእርሱ ራቁ፤ አዛዡም የሮም ዜጋ የሆነውን ሰው በሰንሰለት ማሰሩን በተገነዘበ ጊዜ ፈራ፡፡",
      "30": "በማግሥቱ አዛዡ፤ አይሁዳውያን ጳውሎስን የከሰሱበት ትክክለኛ ምክንያት ምን እንደ ሆነ ለማወቅ ፈለገ፤ የካህናት አለቆችና የሸንጎው አባሎች በሙሉ እንዲሰበሰቡ አዘዘ፤ ጳውሎስንም ከእስራቱ ፈትቶ ወሰደና በፊታቸው አቀረበው፡፡"
    },
    "Chapter 23": {
      "1": "ጳውሎስም ሸንጎውን ትኩር ብሎ ተመለከተና “ወንድሞቼ ሆይ! እስከ ዛሬ ድረስ ሁል ጊዜ በያህዌ(יהוה) ፊት የኖርሁት በመልካም ኅሊና ነው” አለ፡፡",
      "2": "ሊቀ ካህናቱ ሐናንያ ግን ጳውሎስን አፉን እንዲመቱት በጳውሎስ አጠገብ የቆሙትን ሰዎች አዘዘ፡፡",
      "3": "በዚህ ጊዜ ጳውሎስ ሐናንያን “አንተ በኖራ የተለሰንህ ግድግዳ! አንተንም ያህዌ(יהוה) ይመታሃል! በሕግ መሰረት ልትፈርድ ተቀምጠህ ሳለ ያለ ሕግ እንዲመቱኝ ታዛለህን?”",
      "4": "እዚያ የነበሩ ሰዎች ጳውሎስን “ያህዌ(יהוה)ን ሊቀ ካህናት ትሳደባለህን?” አሉት፡፡",
      "5": "ጳውሎስም “ወንድሞቼ ሆይ! ሊቀ ካህናት  መሆኑን አላወቅሁም ነበር፤ ምክንያቱም ‘በሕዝብ አለቃ ላይ ክፉ ቃል አትናገር’ የሚል ተጽፎአል” አለ፡፡",
      "6": "ጳውሎስ እዚያ ከነበሩት ሰዎች፤ እኩሌቶቹ ፈሪሳውያን መሆናቸውን ዐውቆ “ወንድሞቼ ሆይ እኔ ከፈሪሳዊ የተወለድሁ ፈሪሳዊ ነኝ፤ እነሆ አሁን በፍርድ ፊት የቀረብሁት ሙታን እንደሚነሱ ተስፋ በማድረጌ ነው”  ሲል ድምፁን ከፍ አድርጎ በሸንጎ መካከል ተናገረ፡፡",
      "7": "ጳውሎስ ይህን በተናገረ ጊዜ በፈሪሳያንና በሰዱቃውያን መካከል ጠብ ተነሥተቶ ሸንጎው ለሁለት ተከፈለ፡፡",
      "8": "ምክንያቱም ሰዱቃውያን “ትንሳኤ የለም፤ መላእክትም የሉም፤ መንፈስም የለም”  ሲሉ፤ ፈሪሳውያን ግን “እነዚህ ሁሉ አሉ” ብለው ያምናሉ፡፡",
      "9": "በዚህ ጊዜ ታላቅ ሁከት ሆነ፤ ከፈሪሳውያን ወገን የሆኑ አንዳንድ የሙሴ ሕግ መምህራንም ተነሱና  “እኛ በዚህ ሰው ላይ ምንም ክፉ ነገር አላገኘንበትም፤ መንፈስ ወይም መልአክ ተናግሮት ይሆናል፤ እኛ ምን እናውቃለን?” በማለት ተከራከሩ፡፡",
      "10": "ጠቡ እየከረረ ስለሄደ ሰዎቹ ጳውሎስን እንዳይቦጫጭቁት ፈርቶ አዛዡ “ውረዱና ጳውሎስን ከሰዎቹ መካከል ነጥቃችሁ አምጡ፤ ወደ ጦሩ ሰፈርም ውሰዱት!” በማለት ወታደሮቹን አዘዘ፡፡",
      "11": "በማግሥቱ ሌሊት ጌታ በጳውሎስ አጠገብ ቆሞ “አይዞህ! በኢየሩሳሌም፤ እንደመሰከርህልኝ እንዲሁም በሮም ልትመሰክርልኝ ይገባሃል” አለው፡፡",
      "12": "በነጋ ጊዜ አይሁዳውያን ተሰበሰቡና  “ጳውሎስን ሳንገድል እህል አንበላም፤ ውሃም አንጠጣም” ብለው ተማማሉ፡፡",
      "13": "በዚህ ሤራ የተሰማሩ ሰዎች ቁጥራቸው ከአርባ በላይ ነበር፡፡",
      "14": "እነርሱም ወደ ካህናት አለቆችና ወደ ሽማግሌዎች ሄደው እንዲህ ሲሉ ነገሩአቸው፤ “ጳውሎስን ሳንገድል ምግብ እንዳንቀምስ በጥብቅ ተማምለናል፤",
      "15": "ስለዚህ እናንተ ከሸንጎው ጋር ተስማምታችሁ፤ በጥብቅ የምትመረምሩት ነገር እንዳለ በማስመሰል፤ ጳውሎስን እንዲያመጡላችሁ አዛዡን ጠይቁት፤ እኛም እዚህ ከመድረሱ በፊት ልንገድለው ተዘጋጅተናል፡፡”",
      "16": "ነገር ግን የጳውሎስ የእኅት ልጅ ይህን ሤራ ስለሰማ፤ ወደ ወታደሮች ሰፈር ሄዶ ገባና ለጳውሎስ ነገረው፡፡",
      "17": "ጳውሎስም ከመቶ አለቆች አንዱን ጠርቶ “ይህ ልጅ ለጦር አዛዡ የሚናገረው ነገር ስላለው ወደ እርሱ አቅርበው” አለው፡፡",
      "18": "የመቶ አለቃውም ልጁን ወደ አዛዡ ይዞ ገባና “እስረኛው ጳውሎስ ጠርቶኝ፤ ይህ ልጅ ለአንተ የሚነግርህ ነገር ስላለው ወደ አንተ እንዳቀርበው ለመነኝ” አለ፡፡",
      "19": "አዛዡም የልጁን እጅ ይዞ ገለል አደረገውና “የምትነግረኝ ነገር ምንድን ነው?” ሲል ለብቻው ጠየቀው፡፡",
      "20": "ልጁም እንዲህ አለ፤ “አይሁዳውያን የጳውሎስን ነገር በጥብቅ የሚመረምሩ መስለው ነገ ወደ ሸንጎው እንድታቀርብላቸው ሊጠይቁህ ተስማምተዋል፡፡",
      "21": "ነገር ግን እሺ አትበላቸው፤ ምክንያቱም እርሱን ሳንገድል እህል አንበላም፤ ውሃም አንጠጣም፤ በማለት የተማማሉ ከአርባ የሚበልጡ ሰዎች እርሱን ለመግደል አድፍጠዋል፤ አሁን እነርሱ የሚጠብቁት የአንተን መልስ ብቻ ነው፡፡”",
      "22": "አዛዡም “ይህ ነገር ለእኔ መንገርህን ለማንም አትግለጥ” ብሎ ልጁን አሰናበተው፡፡",
      "23": "ከዚህ በኅላ የጦር አዛዡ ከመቶ አለቆቹ ሁለቱን ጠርቶ “ከምሽቱ ሦስት ስዓት ሲሆን ወደ ቂሳርያ የሚሄድ ሁለት መቶ ወታደሮችና ሰባ ፈረሰኞች፤ ሁለት መቶ ጦር ወርዋሪዎችም አዘጋጅ፤",
      "24": "ለጳውሎስም ፈረስ አዘጋጁለትና ወደ አገረ ገዥው ወደ ፊልክስ በደህና እንዲደርስ አድርጉት” አላቸው፡፡",
      "25": "እንዲህ የሚል ደብዳቤ ጻፈ፤",
      "26": "“ለክቡር አገረ ገዥ ፊልክስ፤ ከቀላዴዎስ ሉስዮስ፤ ሰላም ለአንተ ይሁን፤",
      "27": "ይህም ሰው አይሁዳውያን ይዘው ሊገድሉት ነበር፤ እኔ ግን የሮም ዜጋ መሆኑን ስላወቅሁ ከወታደሮች ጋር ደርሼ አዳንሁት፡፡",
      "28": "በምን ምክንያት እንደከሰሱት ለማወቅ ፈልጌም ወደ ሸንጎአቸው አቅርቤው ነበር፡፡",
      "29": "የከሰሱትም ሕጋቸውን በሚመለከት ነገር መሆኑን ተረዳሁ፤ ነገር ግን ለሞት ወይም ለእስራት የሚያደርሰው ነገር የለም፡፡",
      "30": "ይህን ሰው ለመግደል ሤራ እንደተደረገ በሰማሁ ጊዜ ወዲያኑ ወደ አንተ ላክሁት፤ ከሳሾቹም በአንተ ፊት ክሳቸውን እንዲያቀርቡ ነግሬአቸዋለሁ፡፡”",
      "31": "ስለዚህ ወታደሮቹ በታዘዙት መሠረት ጳውሎስን በሌሊት ወስደው አንቲጰጥሪስ አደረሱት፡፡",
      "32": "በማግስቱ ፈረሰኞቹ ወደ ቂሳርያ በደረሱ ጊዜ ደብዳቤውን ለአገረ ገዥው ሰጡና ጳውሎስን በፊቱ አቀረቡት፡፡",
      "33": "(Verse 33 is missing in the provided text)",
      "34": "አገረ ገዥው ደብዳቤውን ካነበበ በኋላ ጳውሎስን “ከየትኛው ክፍለ ሃገር ነህ?” ሲል ጠየቀው፤ የኪልቅያ ሰው መሆኑን ባወቀ ጊዜ፤",
      "35": "“ከሳሾችህ ሲመጡ ጉዳይህን እሰማለሁ” አለው፡፡ በሄሮድስ ግቢ ውስጥ እንዲጠበቅም አዘዘ፡፡"
    },
    "Chapter 24": {
      "1": "ከአምስት ቀን በኃላ ሊቀ ካህናቱ ሐናንያ ከአንዳንድ ሽማግሌዎችና ጠርጠሉስ ከሚባል ጠበቃ ጋር ወደ ቂሳርያ ሄደ፤ እነርሱም ወደ አገረ ገዥው ወደ ፊልክስ ቀርበው ጳውሎስን ከሰሱ፤",
      "2": "ጳውሎስ ተጠርቶ በመጣ ጊዜ ጠርጠሉስ እንዲህ ሲል ክሱን ጀመረ፤",
      "3": "“ክቡር ፊልክስ ሆይ! በአንተ አማካይነት ብዙ ሰላም አግኝተናል፤ በመልካም አስተዳደርህም ለሕዝባችን መሻሻል ተገኝቷል፤",
      "4": "ይህን መልካም አድራጎትህን በየቦታውና በየጊዜው የምንቀበለው ከፍ ካለ ምስጋና ጋር ነው፡፡",
      "5": "አሁን ግን ጊዜህን ሳላባክንና ሳላደክምህ ባጭሩ የምነግርህን በቸርነትህ እንድትሰማን እለምንሃለሁ፤",
      "6": "ይህ ሰው መጥፎ በሽታ ሆኖብናል፤ በዓለም ባሉት አይሁዳውያን ሁሉ ላይ ሁከት ያስነሣል፤ ናዝራውያን ለሚባሉት መናፍቃን መሪያቸው ነው፡፡",
      "7": "ቤተ መቅደስንም ሊያረክስ ሲሞክር ይዘነዋል፤ (በህጋችንም መሠረት ልንፈርድበት አስበን ነበር፤ ነገር ግን የጦር አዛዡ ሉስዮስ መጥቶ በታላቅ ኅይል ከእጃችን ነጥቆ ወሰደው፡፡",
      "8": "ከሳሾቹም ወደ አንተ እንዲመጡ አዘዘ፤) ይህ በእርሱ ላይ ያቀረብነው ክስ ሁሉ እውነት መሆኑን አንተ ራስህ እርሱን መርምረህ መረዳት ትችላለህ፡፡”",
      "9": "አይሁዳውያን  “ይህ ሁሉ ነገር እውነት ነው” እያሉ በክሱ ተስማሙ፡፡",
      "10": "አገር ገዥው ፊልክስ በእጁ ጠቅሶ ጳውሎስ እንዲናገር ፈቀደለት፤ ጳውሎስም እንዲህ ሲል መለሰ፡-",
      "11": "“ለብዙ ዓመታት የዚህ አገር ገዥ መሆንህን ስለማውቅ ለቀረበብኝ ክስ መከላከያዬን በአንተ ፊት ሳቀርብ በጣም ደስ እያለኝ ነው፤",
      "12": "ለመስገድ ወደ ኢየሩሳሌም ከሄድሁ ከዓሥራ ሁለት ቀን እንደማይበልጥ አንተ ራስህ ማረጋገጥ ትችላለህ፤",
      "13": "በቤተ መቅደስም ሆነ በምኩራብ ወይም በከተማ ውስጥ ከማንም ጋር ስከራከር ወይም ሕዝቡን ለሁከት ሳነሣሣ አላገኙኝም፤",
      "14": "አሁን ለቀረበብኝ ክስ ሁሉ ምንም ማስረጃ ሊያቀርቡልህ አይችሉም፡፡",
      "15": "ነገር ግን ይህን ልገልጥልህ እወዳለሁ፤ እነርሱ መናፍቅነት በሚሉት በጌታ መንገድ የአባቶቻችንን አምላክ አመልካለሁ፤ በሙሴ ሕግና በነቢያት መጻሕፍትም የተፃፈውን ሁሉ አምናለሁ፡፡",
      "16": "እነርሱም ተስፋ እንደሚደርጉት እኔም ጻድቃንና ኃጥአን ከሞት እንደሚነሱ በያህዌ(יהוה) ተስፋ አደርጋለሁ፡፡",
      "17": "ስለዚህ በያህዌ(יהוה)ና በሰው ፊት ናጹህ ሕሊና እንዲኖረኝ ዘወትር እተጋለሁ፡፡",
      "18": "“ከኢየሩሳሌም ከወጣሁ ብዙ ዓመታት ካለፉ በኋላ ለወገኖቼ የሚሆን የዕርዳታ ገንዘብና ለያህዌ(יהוה) የሚሰጥ መባ ይዤ መጣሁ፡፡",
      "19": "በቤተ መቅደስም ያገኙኝ ይህንኑ ሳደርግ ነው፤ በዚያን ጊዜ የመንጻትን ሥርዓት ፈጽሜ ነበር፤ ከእኔ ጋር ብዙ ሕዝብ አልነበረም፤ ሁከትም አልተነሳም፡፡",
      "20": "ነገር ግን ከእስያ የመጡ አንዳንድ አይሁዳውያን እዚያ ነበሩ፤ እነርሱ በእኔ ላይ የክስ ምክንያት ካላቸው በአንተ ፊት ቀርበው ይናገሩ፡፡",
      "21": "ከዚህ በኋላ በሸንጎው ፊት ስቀርብ ያደረግሁት በደል እንዳለ እነዚህ ሰዎች ይናገሩ፡፡",
      "22": "እርግጥ በመካከላቸው ቆሜ ‘የሙታን ትንሳኤ አለ በማለቴ ዛሬ ለፍርድ በፊታችሁ ቀርቤአለሁ’ ብዬ ከፍ ባለ ድምጽ ተናግሬአለሁ፤ ከዚህ በቀር ሌላ ያደረግሁት ነገር የለም፡፡”",
      "23": "ፊልከስ ግን ስለ ጌታ መንገድ በደንብ ያውቅ ስለ ነበር “የጦር አዛዡ ሉስዮስ በመጣ ጊዜ ስለ ጉዳያችሁ ውሳኔ እሰጣለሁ” ብሎ አሰናበታቸው፡፡",
      "24": "ጳውሎስን ይጠብቅ የነበረውንም መቶ አለቃ “እምብዛም ነጻነት ሳትከለክለው በጥንቃቄ ጠብቀው፤ ወዳጆቹ የሚያስፈልገውን ሁሉ ይዘውለት ሲመጣ አትከልክልበት” አለው፡፡",
      "25": "ከጥቂት ቀኖች በኋላ ፊልክስ ዱሩሲላ ከተባለች አይሁዳዊት ሚስቱ ጋር መጣ፤ ጳውሎስንም አስጠርቶ በያሹዋ መሺያ ስለማመን ሲናገር ሰማ፡፡",
      "26": "ጳውሎስ ስለ ጽድቅና ራስን ስለመግዛት ስለሚመጣውም ፍርድ በተናገረ ጊዜ ፊልክስ ፈርቶ “አሁን ሂድ፤ ሲመቸኝ ሌላ ጊዜ አስጠራሃለሁ” አለው፡፡",
      "27": "ፊልክስ ከጳውሎስ ጉቦ ለመቀበል ተስፋ ያደርግ ነበር፤ ስለዚህ ብዙ ጊዜ ጳውሎስን እያስጠራ ያነጋግረው ነበር፡፡",
      "28": "ከሁለት ዓመት በኋላ ጶርቅዮስ ፊስጦስ በፊልክስ ቦታ ተተካ፤ ፊልክስ አይሁዳውያንን ደስ ለማሰኘት ፈልጎ ጳውሎስን እንደታሰረ ተወው፡፡"
    },
    "Chapter 25": {
      "1": "ፊስጦስ ወደ ግዛቱ ወደ ቂሳርያ ገብቶ ሦስት ቀን ከቆየ በኋላ ከዚያ ወደ ኢየሩሳሌም ሄደ፡፡",
      "2": "እዚያም የካህናት አለቆችና አንዳንድ ታላላቅ አይሁዳውያን በጳውሎስ ላይ ክሳቸውን አቀረቡ፤",
      "3": "‘ጳውሎስን ወደ ኢየሩሳሌም በማስመጣት ለእኛ መልካም ነገር አድርግልን’ ሲሉ ለመኑት፤ ይህንንም ያሉበት ምክንያት ጳውሎስን በመንገድ ጠብቀው ሊገድሉት ስለፈለጉ ነው፡፡",
      "4": "ፊስጦስ ግን ‘ጳውሎስን በቂሳርያ በእስር ቤት እየተጠበቀ ነው፤ እኔም አሁን በቶሎ ተመልሼ ወደዚያ እሄዳለሁ፤",
      "5": "ባለስልጣኖቻችሁ ከእኔ ጋር ወደ ቂሳርያ ይሂዱ፤ ጳውሎስ ያደረገው በደል ካለ እዚያ ይክሰሱት’ አላቸው፡፡",
      "6": "ፊስጦስ ከሳምንት ወይም ከዐሥር ቀኖች ያልበለጠ ጊዜ ከእነርሱ ጋር ካሳለፈ በኋላ ወደ ቂሳርያ ሄደ፤ እዚያ በደረሰ ጊዜ በማግሥቱ በፍርድ ወንበር ላይ ተቀመጠና ጳውሎስን እንዲያቀርቡት አዘዘ፡፡",
      "7": "ጳውሎስ በቀረበ ጊዜ ከኢየሩሳሌም የመጡት አይሁዳውያን ከብበውት ቆሙና ማስረጃ ሊያገኙለት የማይችሉትን ብዙ ከባድ ክስ አቀረቡበት፤",
      "8": "ጳውሎስም ‘እኔ በአይሁድ ሕግ ላይም ሆነ በቤተ መቅደስ ወይም በሮም ንጉሠ ነገሥት በቂሳርያም ላይ ያደረግሁት በደል የለም’ ሲል የመከላከያ መልሱን ሰጠ፡፡",
      "9": "ፊስጦስ ግን አይሁዳውያን ደስ ለማሰኘት ፈልጎ ጳውሎስን ‘ወደ ኢየሩሳሌም ሄደህ ስለዚህ ጉዳይ እዚያ በእኔ ልትፋረድ ትፈልጋለህን?’ አለው፡፡",
      "10": "ጳውሎስ ግን እንዲህ ሲል መልስ ሰጠ፤ ‘እነሆ እኔ ልፋረድበት በሚገባኝ በቄሳር የፍርድ ወንበር ፊት ቆሜአለሁ፤ አንተም በደንብ እንደምታውቀው በአይሁዳውያን ላይ ያደረግሁት ምንም በደል የለም፤",
      "11": "በደለኛ ከሆንሁ ወይም በሞት የሚያስቀጣ በደል ካደረግሁ ከሞት ልዳን አልልም፤ ነገር ግን የእነርሱ ክስ ከንቱ ከሆነ ማንም ለእነርሱ አሳልፎ ሊሰጠኝ አይችልም፤ እኔ ወደ ቄሳር ይግባኝ ብያለሁ፡፡’",
      "12": "በዚያን ጊዜ ፊስጦስ ከአማካሪዎቹ ጋር ተነጋገርና ‘ወደ ቄሳር ይግባኝ ካልህ ወደ ቄሳር ትሄዳለህ’ አለው፡፡",
      "13": "ከጥቂት ቀን በኅላ ንጉሥ አግሪጳና በርኒቄ ፊስጦስን ‘እንኳን ደህና መጣህ’ ለማለት ወደ ቂሳርያ መጡ፡፡",
      "14": "እዚያም ብዙ ቀን በመቀመጣቸው ፊስጦስ የጳውሎስን ጉዳይ እንዲህ ሲል ለንጉሥ አግሪጳ ገለጠ፤ ‘ፊልክስ አስሮ የተወው እዚህ አንድ ሰው አለ፤",
      "15": "እኔ በኢየሩሳሌም በነበርሁት ጊዜ የካህናት አለቆችና የአይሁድ ሽማግሌዎች የዚህን ሰው ጉዳይ ካመለከቱኝ በኋላ እንድንፈርድበት ጠየቁኝ፡፡",
      "16": "እኔ ግን ‘ተከሳሽ ከከሳሾች ፊት ቆሞ ለተከሰሰበት ነገር የመከላከያ መልስ ሳይሰጥ ተከሳሹን አሳልፎ መስጠት የሮማውን ስርዓት አይደለም’ ብዬ መለስኩላቸው፡፡",
      "17": "ስለዚህ ከሳሾቹ ተሰብስብው ወደዚህ በመጡ ጊዜ ሳይዘገይ በማግሠቱ በፍርድ ወንበር ተቀመጥሁና ጳውሎስን በፊቴ እንዲያቀርቡት አዘዝሁ፤",
      "18": "ከሳሾቹም አጠገቡ በቆሙ ጊዜ እኔ ክፉ ነገር ሠርቶአል ብዬ የገመትሁትን ያህል ለክስ የሚያበቃ ምንም ነገር አላቀረቡበትም፡፡",
      "19": "ነገር ግን ከእርሱ ጋር ይከራከሩበት የነበረው ስለ ሃይማኖታቸውና ሞቶ ስለነበረው፤ ጳውሎስ ግን ‘ሕያው ነው’ ስለሚለው ኢየሱስ ነው፡፡",
      "20": "እኔም እንዲህ ዐይነቱን ነገር መመርመር ስለቸገረኝ ጳውሎስን ‘ወደ ኢየሩሳሌም ሄደህ እዚያ በዚህ ነገር ልትፋረድ ትወዳለህን?’ አልሁት፡፡",
      "21": "እርሱ ግን ጉዳዩን በሮም ንጉሠ ነገሥት እንዲታይለት ፈልጎ ወደ ቄሳር ይግባኝ በማለቱ ወደ ቄሳር እስክልከው ድረስ በእስር ቤት እንዲቆይ አዘዝሁ፡፡’",
      "22": "አግሪጳም ፊስጦስን ‘እኔም ይህ ሰው ሲናገር መስማት እፈልጋለሁ’ አለው፡፡ ፊስጦስም ‘ነገ ትሰማዋለህ’ አለው፡፡",
      "23": "ስለዚህ በማግሥቱ አግሪጳና በርኒቄ ልብሰ መንግሥታቸውን ለብሰውና በታላቅ ግርማ ሆነው በጦር አለቆችና በከተማው ታላቅ ሰዎችም ታጅበው መጡና ወደ ፍርድ አዳራሽ ገቡ፤ ከዚያም በኋላ ፊስጦስ ጳውሎስን አስጠራ፡፡",
      "24": "እንዲህም አለ፤ ‘ንጉሥ አግሪጳ ሆይ! እናንተም ከእኛ ጋር ያላችሁ ሰዎች ሆይ! አይሁዳውያን ‘ይህ ሰው ከእንግዲህ ወዲህ በሕይወት መኖር አይገባውም’ በማለት እየጮሁ በኢየሩሳሌምም፤ በዚህም እንድፈርድበት የጠየቁኝ ይህ የምታዩት ሰው ነው፡፡",
      "25": "እኔ ግን በሞት የሚያስቀጣው ምንም በደል አላገኘሁበትም፤ እርሱ ወደ ሮም ንጉሠ ነገሥት ይግባኝ በማለቱ ወደዚያ ልልከው ወሰንሁ፡፡",
      "26": "ይሁን እንጂ ስለ እርሱ ለጌታዬ የምጽፈው የተረጋገጠ ነገር የለኝም፤ ስለዚህ ከተመረመረ በኋላ የምጽፈው ነገር እንዳገኝ ብዬ በፊታችሁ ይልቁንም ንጉሥ አግሪጳ ሆይ! በፊትህ አቀርቤዋለሁ፡፡",
      "27": "ምክንያቱም እስረኛ ወደ በላይ ሲላክ የተከሰሰበትን ምክንት አለመግለጥ ሞኝነት መስሎ ታይቶኛል፡፡’"
    },
    "Chapter 26": {
      "1": "አግሪጳ ጳውሎስን “ስለ ራስህ እንድትናገር ተፈቅዶልሃል” አለው፤ ጳውሎስም እጁን ዘረጋና እንዲህ ሲል የመከላከያ መልሱን ሰጠ፡፡",
      "2": "“ንጉሥ አግሪጳ ሆይ! አይሁዳውያን በከሰሱኝ ነገር ሁሉ ዛሬ በአንተ ፊት የመከላከያ መልስ ስሰጥ እጅግ ደስ ይለኛል፡፡",
      "3": "ምክንያቱም አንተ የአይሁዳውያንን ሥርዓትና ክርክር ሁሉ ጠንቅቀህ ታውቃለህ፤ ስለዚህ በትዕግሥት እንድታዳምጠኝ እለምንሃለሁ፡፡",
      "4": "“ከልጅነቴ ጀምሮ እንዴት እንደኖርሁ አይሁዳውያን ያውቃሉ፤ ከመጀመርያ አንስቶ በህዝቤ መካከልና በኢየሩሳሌም የኖርሁትን ሕይወቴን ያውቁታል፡፡",
      "5": "ደግሞም ሊመሰክሩ ቢፈቅዱ ከሃይማኖታቸን በጣም ወግ አጥባቂ ከሆነው ክፍል ፈሪሳዊ ሆኜ እንደኖርሁ ከመጀመሪያ አንስቶ ያውቃሉ፡፡",
      "6": "አሁን ግን ለፍርድ እዚህ የቆምሁት ያህዌ(יהוה) ለአባቶቻችን ስለሰጠው የቃልኪዳን ተስፋ ነው፡፡",
      "7": "ወደዚህ ተስፋ ለመድረስ አስራ ሁለት ነገዶቻችን ያህዌ(יהוה)ን ቀንና ሌሊት እያመለኩ ይጠባበቁ ነበር፤ ንጉሥ ሆይ!  እኔም በአይሁዳውያን የተከሰስሁት በዚህ ተስፋ ምክንያት ነው፡፡",
      "8": "ያህዌ(יהוה) ሙታንን የሚያስነሳ መሆኑ ስለ ምን በእናንተ በአይሁዳውያን ዘንድ ሊታመን የማይቻል ሆነ?",
      "9": "“እኔ ራሴ የናዝሬቱን የኢየሱስን ስም የተቻለኝን ያህል መቃወም አለብኝ ብዬ አስብ ነበረ፡፡",
      "10": "በኢየሩሳሌም ያደረግሁትም ይህንኑ ነበር፤ ከካህናት አለቆች በተቀበልሁት ስልጣን ከአማኞች ብዙዎቹ ወደ ወህኒ ቤት እንዲገቡ አድርጌአለሁ፤ ሲገድሉአቸውም ከገዳዮቻቸው ጋር ተስማምቼለሁ፡፡",
      "11": "ብዙ ጊዜ በየምኩራቡ እንዲቀጡና እምነታቸውን እንዲክዱ አድርጌአለሁ፤ በእነርሱ ላይ በጣም ተቆጥቼም ወደ ሌሎች ከተሞች እንኳ ወጥቼ እየሄድሁ አሳድዳቸው ነበር፡፡",
      "12": "“ለዚሁ ጉዳይ ከካህናት አለቆች ሙሉ ሥልጣንና ትእዛዝ ተቀበዬ ወደ ደማስቆ እጓዝ ነበር፤",
      "13": "ንጉሥ ሆይ! በመንገድ ሳለሁ ልክ እኩለ ቀን ሲሆን ከፀሐይ ብርን የሚበልጥ ብርሃን አየሁ፤ ይህም ብርሃን በእኔና ከእኔ ጋር ከሚጓዙት ሰዎች ዙርያ ከሰማይ አበራ፡፡",
      "14": "ሁላችንም በመሬት ላይ ወድቀን ሳለ በአይሁድ ቋንቋ፤ ‘ሳውል! ስለምን ታሳድደኛለህ? በሰይፍ ስለት ላይ ብትቆም ራስህን ትጎዳለህ’ የሚል ድምጽ ሰማሁ፡፡",
      "15": "እኔም ‘ጌታ ሆይ! አንተ ማን ነህ?’ አልሁ፤ ጌታም እንዲህ አለኝ፤ ‘እኔ አንተ የምታሳድደኝ ያሹዋ ነኝ፡፡",
      "16": "አሁን ግን ተነሥና በእግርህ ቁም፤ እኔ የተገለጥሁልህ፤ አሁን እኔን ባየህበትና ወደፊትም እኔ ለአንተ በምገለጥበት ነገር አገልጋይና ምስክር እንድትሆነኝ ልሾምህ ፈልጌ ነው፡፡",
      "17": "ከእስራኤል ሕዝብና ወደ እነርሱ ከምልክህ አረማውያንም እጅ አድንሃለሁ፡፡",
      "18": "ዐይናቸውን እንድትከፍትላቸውና ከጨለማ ወደ ብርሃን እንድታወጣቸው ከሰይጣንም ግዛት ወደ ያህዌ(יהוה) እንድትመልሳቸው አደርግሃለሁ፤ እነርሱም በእኔ በማመናቸው ምክንያት የኃጢአታቸውን ይቅርታ ያገኛሉ፤ በተመረጡት መካከል ርስትን ይከፈላሉ፡፡”",
      "19": "“ስለዚህ ንጉሥ አግሪጳ ሆይ! ከሰማይ ለተሰጠኝ ራእይ ታዛዥ ሆኜአለሁ፡፡",
      "20": "ነገር ግን አስቀድሜ በደማስቆ ያሉት ሰዎች፤ ቀጥሎም በኢየሩሳሌምና በይሁዳ አገር ሁሉ ያሉት እንዲሁም አረማውያን ጭምር ንስሓ ገብተው ወደ ያህዌ(יהוה) እንዲመለሱ አስተማርሁአቸው፤ ንስሓ መግባታቸውንም የሚያመለክት ነገር እንዲያደርጉም ነገርሁአቸው፡፡",
      "21": "በዚህ ምክንያት አይሁዳውያን በቤተ መቅደስ እንዳለሁ ያዙኝና ሊገድሉኝ ፈለጉ፡፡",
      "22": "እስከ ዛሬ ድረስ የያህዌ(יהוה) ዕርዳታ አልተለየኝም፤ ስለዚህ ለትንሹም ለትልቁም እየመሰከርሁ እዚህ ቆሜአለሁ፤ ነቢያትና ሙሴ አስቀድመው እንዲህ ይሆናል ያሉትን ከመናገር በቀር ሌላ ምንም አልተናገርሁም፡፡",
      "23": "እነርሱም የተናገሩት ‘መሲሕ መከራ ይቀበላል፤ ከሞት በመነሳትም የመጀመሪያ ሆኖ የድኅንነትን ብርሃን ለእስራኤል ሕዝብና ለአረማውያን ይገልጣል’ ብለው ነው፡፡”",
      "24": "ጳውሎስ ይህንን ሲናገር ሳለ ፊስጦስ “ጳውሎስ ሆይ! አሁንስ አበድህ፤ ብዙ መማርህ ወደ እብደት አድርሶሃል!” ሲል ጮኾ ተናገረ፡፡",
      "25": "ጳውሎስም ግን እንዲህ ሲል መለሰ፤ “ክቡር ፊስጦስ ሆይ! እውነተኛውንና ትክክለኛውን ነገር እናገራለሁ እንጂ አላበድሁም፡፡",
      "26": "በፊቱ በግልጥ የተናገርሁት ንጉሥ ይህንን ነገር ያውቃል፡፡ ይህም በስውር ያልተደረገ ስለ ሆነ ንጉሥ እንደሚረዳ እርግጠኛ ነኝ፡፡",
      "27": "ንጉሥ አግሪጳ ሆይ! ነቢያትን ታምን የለምን? እንደምታምን አውቃለሁ፡፡”",
      "28": "አግሪጳም ጳውሎስን “አንተ እኮ በዚህ በአጭር ጊዜ ውስጥ ክርስቲያን ልታደርገኝ ነው!”  አለው፡፡",
      "29": "ጳውሎስም “በአጭር ጊዜ ይሁን በረዥም ጊዜ አንተ ብቻ ሳትሆን ዛሬ ንግግሬን የስሙ ሁሉ ከዚህ ከእስራቴ በቀር እንደ እኔ እንዲሆኑ ያህዌ(יהוה)ን እለምናለሁ”  አለ፡፡",
      "30": "ከዚህ በኋላ ንገሡ፤ ገዥውና በርኒቄ፤ ከእነርሱ ጋር ተቀምጠው የነበሩትም ሰዎች ሁሉ ተነሱ፡፡",
      "31": "ከዚያም ወጥተው ሲሄዱ “ይህ ሰው ለሞት ወይም ለእስራት የሚያበቃው ምንም ነገር አላደረገም” ተባባሉ፡፡",
      "32": "አግሪጳም ፊስጦስን “ይህ ሰው ወደ ቄሳር ይግባኝ ባይል ኖሮ በነፃ በተለቀቀ ነበር” አለ፡፡"
    },
    "Chapter 27": {
      "1": "ወደ ኢጣሊያ በመርከብ እንድንሄድ በተወሰነ ጊዜ ጳውሎስንና ሌሎችም እስረኞች በንጉሠ ነገሥቱ በአውግስጦስ ክፍለ ጦር ውስጥ ለነበረው ዩልዮስ ለሚባለው መቶ አለቃ አስረከቡአቸው፡፡",
      "2": "በእስያ የባሕር ዳርቻ ወዳሉት ወደቦች በሚሄደው አድራሚጥዮን በመርከቡ ተሳፍረን ተጓዝን፤ በተሰሎንቄ የሚኖረው የመቄዶንያው ሰው አርስጥሮኮስም ከእኛ ጋር ነበረ፡",
      "3": "በማግሥቱም ወደ ሲዶና ደረስን፤ ዩልዮስ ለጳውሎስ ደግ ስለ ነበረ፤ ወደ ወዳጆቹ ሄዶ የሚያስፈልገውን እርዳታ እንዲያደርጉለት ፈቀደለት፡፡",
      "4": "ከዚያም ተነስተን ንፋሱ ፊት ለፊት ይነፍስብን ስለ ነበር፤ የቆጵሮስን ደሴት ተገን አድርገን በመርከብ ጉዞአችንን ቀጠልን፡፡",
      "5": "በኪልቅያና በጵንፍልያ አጠገብ ያለውን ባሕር ከተሻገርን በኋላ በሊቅያ አገር ወዳለው ወደ ሙራ ከተማ ደረስን፡፡",
      "6": "እዚያ የመቶ አለቃው ወደ ኢጣሊያ የሚሄድ የእስክንድርያ መርከብ አገኘና በእርሱ ላይ እንድንሳፈር አደረገ፡፡",
      "7": "ብዙ ቀን ቀስ እያልን ተጉዘን፤ በብዙ ችግር ወደ ቀኒዮስ ከተማ አጠገብ ደረስን፤ ነፋሱም ወደፊት እንዳንሄድ ስለከለከለን በስልማና ጫፍ አጠገብ አለፍንና የቀርጤስን ደሴት ተገን አድርገን ሄድን፡፡",
      "8": "በብዙ ችግር ጥግ ጥጉን ካለፍን በኋላ በላስያ ከተማ አጠገብ ወደምትገኘው ስፍራ ደረስን፡፡",
      "9": "በጉዞአችን ላይ ብዙ ጊዜ በመባከኑና የጾም ጊዜ በማለፉ ምክንያት በዚህ ጊዜ በባሕር ላይ መጓዝ አደገኛ ስለነበር ጳውሎስ ለሰዎቹ እንዲህ ሲል አስጠነቀቃቸው፤",
      "10": "“እናንተ ሰዎች! ከእንግዲህ ወዲህ ያለው ጉዞአችን አደጋ እንዳለበት ይታየኛል፤ በጭነቱና በመርከቡ ላይ ብቻ ሳይሆን በሰው ሕይወትም ላይ ብርቱ ጉዳትና ጥፋት ይደርሳል፡፡”",
      "11": "የመቶ አለቃው ግን ከጳውሎስ ምክር ይልቅ የመርከቡ አዛዥና የመርከቡ ባለቤት የሚሉትን ይሰማ ነበር፡፡",
      "12": "ያ ወደብ ለክረምት ማሳለፊያ ምቹ ስላልነበረ አብዛኛዎቹ ሰዎች  “ጉዞአቸውን ቀጥለው የሚቻል ቢሆን በሰሜን ምዕራብና በደቡብ ምዕራብ በር ወዳለው ፊንቄ ወደሚባለው የቀርጤስ ወደብ ደርሰን ክረምቱን እዚያ እናሳልፍ” ብለው አሳብ አቀረቡ፡፡",
      "13": "አነስተኛ የደቡብ ነፋስ ሲነፍስ ባዩ ጊዜ እንዳሰቡት የሆነላቸው መስሎአቸው ጉዞአቸውን ለመቀጠር ተነሡ፤ ከወደቡም ተነሥተው በቀርጤስ አጠገብ አድርገው ጥግ ጥጉን አለፉ፡፡",
      "14": "ነገር ግን ከጥቂት ጊዜ በኋላ “የሴሜናዊ መሥራቅ ዐውሎ ንፋስ” የሚባል ኅይለኛ ነፋስ ከደሴቲቱ ተነሥቶ ወደ ባሕሩ መጣባቸው፡፡",
      "15": "መርከቡም ስለተገፋና ነፋሱን መቋቋም ስላልቻለ ዝም ብለን በነፋሱ እየተነዳን ሄድን፡፡",
      "16": "ቄዳ የተባለችውን ደሴት ተገን አድርገን ስንጓዝ በታላቅ ችግር የመርከቡን ጀልባ ይዘን በቁጥጥራችን ሥር ለማድረግ ቻልን፡፡ መርከበኞቹ ጀልባውን ወደ መርከቡ ስበው ካወጡት በኋላ በመርከቡ ዙሪያ ገመድ ጠመጠሙ፤ መርከቡ ሱርቲስ ወደ ምትባል አሸዋማ ስፍራ እንዳይወድቅ ፈርተው ሸራውን አወረዱና በንፋስ እየተነዱ ሄዱ፡፡",
      "17": "ከዚህ በኋላ በመርከቡ ዙሪያ ገመድ ጠመጠሙ፤ መርከቡ ሱርቲስ ወደ ምትባል አሸዋማ ስፍራ እንዳይወድቅ ፈርተው ሸራውን አወረዱና በንፋስ እየተነዱ ሄዱ፡፡",
      "18": "ዐውሎ ነፋሱ እየበረታብን ስለሄደ በማግሥቱ በመርከቡ ላይ ከተጫኑት ዕቃዎች እያንዳንዱን ወደ ባሕር መጣል ጀመሩ፡፡",
      "19": "በሦስተኛው ቀን ለመርከቡ የሚያገለግሉትን ዕቃዎች በገዛ እጃቸው እየወረወሩ ጣሉ፤",
      "20": "ለብዙ ቀን ፀሐይም ሆነ፤ ከዋክብት ስላልታዩና  ነፋሱም እየበረታብን ስለሄደ ከእንግዲህ ወዲህ መዳን አንችልም ብለን ተስፋ ቆረጥን፡፡",
      "21": "ሰዎቹ ምንም ምግብ ሳይበሉ ብዙ ቀን ቆዩ፤ ስለዚህ ጳውሎስ በመካከላቸው ቆሞ እንዲህ አለ፤ “እናንተ ሰዎች! እኔ ያልሁአችሁን ሰምታችሁ ከቀርጤርስ ባትነሱ ኖሮ ይህ ሁሉ ጉዳትና ጥፋት ባልደረሰባችሁ ነበር፡፡",
      "22": "አሁንም መርከቡ ብቻ ይጎዳል እንጂ  ከእናንተ በማንም ላይ ጥፋት አይደርስም፤ ስለዚህ አይዞአችሁ አትፍሩ ብዬ እመክራችኋለሁ፡፡",
      "23": "ባለፈው ሌሊት የእርሱ የሆንሁ፤ የማመልከው አምላክ የላከው መልአክ በአጠገቤ ቆሞ፤",
      "24": "‘ጳውሎስ ሆይ! አትፍራ፤ በቄሳር ፊት መቆም ይገባሃል፤ እንሆ ከአንተ ጋር የሚጓዙትንም ሁሉ ያህዌ(יהוה) ለአንተ ብሎ ከሞት ያድናቸዋል’ ብሎ ነግሮኛል፡፡",
      "25": "ስለዚህ እናንተ ሰዎች አይዞአችሁ ያህዌ(יהוה) ይህንን ያለኝን እንደሚፈፅም አምናለሁ፡፡",
      "26": "ሆኖም ነፋሱ ወደ አንዲት ደሴት ዳርቻ ወስዶ ይጥለናል፡፡”",
      "27": "በዐሥራ አራተኛው ሌሊት በሜዲትራንያ ባሕር መካከል ላይ በንፋስ እየተገላታን ስንሄድ እኩለ ሌሊት ላይ መርከበኞቹ ወደ ምድር የቀረብን መሰላቸው፡፡",
      "28": "ስለዚህ የባሕር ጥልቀት መለኪያ ገመድ ሲጥሉ፤ የባሕሩ ጥልቀት አርባ ሜትር ሆኖ ተገኘ፤ ጥቂት ቆይተውም መለኪያን እንደገና በጣሉ ጊዜ ሰላሳ ሜትር ያህል ጥልቀት አገኙ፡፡",
      "29": "መርከባችን የባህሩ ዳር ካሉ ድንጋዮች እንዳይጋጭ ፈርተው ከመርከቡ በስተኋላ አራት መልሕቆች ወደ ባሕሩ አወረዱ፤ ከዚህ በኋላ ሌሊቱ አልፎ ቀን እንዲመጣላቸው ይፀልዩ ጀመር፡፡",
      "30": "መርከበኞቹ ከመርከቡ ወጥተው ለመሸሽ ይፈልጉ ስለነበር በመርከቡ በስተፊት መልሕቆችን የሚጥሉ መስለው በመርከቡ ላይ የነበረችውን ጀልባ ወደ ባሕሩ ጣሉ፡፡",
      "31": "በዚህ ጊዜ ጳውሎስ መቶ አለቃውንና ወታደሮቹን  “እነዚህ መርከበኞቹ በመርከቡ ላይ ዐርፈው ካልተቀመጡ እናንተ ለመዳን አትችሉም” አላቸው፡፡",
      "32": "ስለዚህ ወታደሮቹን ጀልባዋን የያዘውን ገመድ ቆረጡና እንድትንሳፈፍ ተውአት፡፡",
      "33": "ቀኑ ሊነጋ ሲል ሁሉም ምግብ እንዲመገቡ ጳውሎስ ለመናቸው፤ እንዲህ አላቸው፤ “ምንም ምግብ ሳትበሉ በመጠባበቅ ከሰነበታችሁ ዛሬ አሥራ አራተኛ ቀናችሁ ነው፡፡",
      "34": "ስለዚህ እህል እንድትበሉ እለምናችኋለሁ፡፡ ይህም ብርታት ይሰጣችኋል፤ ከቶም ምንም ዓይነት ጉዳት አይደርስባችሁም፡፡”",
      "35": "ይህንንም ካለ በኋላ እንጀራ አንስቶ በሁሉ ፊት ያህዌ(יהוה)ን አመሰገነ፤ ቆርሶም መብላት ጀመረ፡፡",
      "36": "በዚህ ጊዜ ሁሉም ተፅናኑና ምግብ በሉ፡፡",
      "37": "በመርከቡ ውስጥ በጠቅላላ ሁለት መቶ ሰባ ስድስት ሰዎች ነበርን፡፡",
      "38": "ሁሉም በልተው ከጠገቡ በኋላ የተጫነውን ስንዴ ወደ ባሕር በመጣል የመርከቡን ክብደት አቃለሉ፡፡",
      "39": "በነጋም ጊዜ የደረሱበትን ቦታ አላወቁትም፤ ነገር ግን የአሸዋ ዳርቻ ያለውን የባሕር ሰርጥ አዩ፤ የሚቻል ቢሆን መርከቡን ወደዚያ ለመግፋት አሰቡ፡፡",
      "40": "መልሕቆችን ፈትተው በባሕር ውስጥ ለቀቁአቸው፤ በዚያኑ ጊዜም የመቅዘፊያውን ገመዶች ፈቱ፤ ከዚህ በኩል ያለውን ሸራ ወደ ነፋሱ ከፍ አድርገው ወደ ባሕሩ ዳርቻ ለመውጣት ሄዱ፡፡",
      "41": "ነገር ግን መርከቡ ከአሸዋ ቁልል ጋር በመጋጨቱ ቁልቁል ተደፋ፤ በስተፊትም ወደ ታች ተተክሎ የማይነቃነቅ ሆነ፤ በስተኋላው ግን ከማዕበሉ ግፊት የተነሳ ይሰባበር ጀመር፡፡",
      "42": "ከእስረኞቹ አንድ እንኳ ዋኝቶ እንዳያመልጥ ወታደሮቹ ሊገድሉዋቸው አሰቡ፡፡",
      "43": "የመቶ አለቃው ግን ጳውሎስን ለማዳን ስለፈለገ አሳባቸውን አልተቀበለም፤ ይልቁንም መዋኘት የሚችሉ አስቀድመው ከመርከቡ ወደ ባሕር እየዘለሉ ወደ ምድር እንዲወጡ አዘዘ፡፡",
      "44": "የቀሩት ደግሞ በሳንቃዎችና በመርከቡ ስብርባሪዎች ላይ ሆነው እንዲወጡ አዘዘ፤ በዚህ ሁኔታ ሁሉም በደኅና ወደ ምድር ደረሱ፡፡"
    },
    "Chapter 28": {
      "1": "ከዚያም ወደ ምድር በደኅና ከደረስን በኋላ የደረስንባት ደሴት ማልታ የምትባል መሆንዋን ዐወቅን፡፡",
      "2": "የዚያች ደሴት ነዋሪዎች የሚያስደንቅ ደግነት አደረጉልን፤ በዚያን ጊዜም ዝናም ስለዘነመና ብርድ ስለሆነ እሳት አንድደው ተቀበሉን፤",
      "3": "ጳውሎስ ጭራሮ ሰብስቦ ወደ እሳቱ ሲጥል ከሙቀቱ የተነሣ አንድ እባብ መጣና በእጁ ላይ ተጣብቆ ተንጠለጠለ፤",
      "4": "የማልታ ሰዎች እባብ በጳውሎስ እጅ ላይ ተንጠልጥሎ ባዩ ጊዜ “ይህ ሰው በእርግጥ ነፍሰ ገዳይ ነው! ምክንያቱም ከባህሩ ማዕበል በደህና ቢወጣም ከፍርድ ጌታ አምልጦ በሕይወት ለመኖር አልቻለም” ተባባሉ፡፡",
      "5": "ጳውሎስ ግን እባቡን ወደ እሳቱ አራግፎ ጣለውና ምንም ጉዳት ሳያገኘው ቀረ፡፡",
      "6": "ሰዎቹ “ከአሁን አሁን ሰውነቱ ያብጣል ወይም በድንገት ሞቶ ይወድቃል” በማለት ይጠብቁ ነበር፡፡ ነገር ግን ብዙ ጊዜ ተጠባብቀውት ምንም ጉዳት እንዳልደረሰበት ባዩ ጊዜ አሳባቸውን ለወጡና “ይህስ አምላክ ነው!” አሉ፡፡",
      "7": "በዚያ በነበርንበት ስፍራ አጠገብ፤ የደሴቲቱ ገዥ የፑፕልዮስ መሬት ነበር፤ ይህ ሰው በቤቱ ተቀብሎ ሦስት ቀን በጥሩ ሁኔታ አስተናገደን፡፡",
      "8": "በዚያን ጊዜ የፑፕልዮስ አባት ትኩሳትና ተቅማጥ ይዞት ታሞ ተኝቶ ነበር፤ ጳውሎስ ወደ እርሱ ገብቶ ጸለየለት፤ እጁንም ጫነበትና ፈወሰው፡፡",
      "9": "ይህ ከሆነ በኋላ በደሴቲቱ የሚኖሩት ሌሎች በሽተኞች መጡና ተፈወሱ፡፡",
      "10": "ሰዎቹ ብዙ ስጦታ አመጡልንና አክብረዋቸውን ገለጡልን፤ በመርከብ ለመሄድ በተነሳንም ጊዜ የሚያስፈልገንን ሁሉ በመርከብ ላይ ጫኑልን፡፡",
      "11": "ሦስት ወር በማልታ ከቆየን በኋላ ክረምቱን በደሴቲቱ ባሳለፈው በእስክንድርያው መርከብ ተሳፍረን ተነሳን፤ መርከቡ ዲዮስቆሮስ የተባሉ የመንታ አማልክት አርማ ነበረነት፡፡",
      "12": "ወደ ስራኩስ ከተማ በደረስን ጊዜ እዚያ ሦስት ቀን ተቀመጥን፡፡",
      "13": "ከዚያም በባሕሩ ተጉዘን ወደ ሬጊዮም ደረስን፤ እዚያ አንድ ቀን ካሳለፍን በኋላ የደቡብ ነፋስ ስለነፈሰ ሁለተኛው ቀን ወደ ቱቲዮሉስ ሄድን፡፡",
      "14": "እዚያ አማኞችን አገኘንና ከእነርሱ ጋር ሰባት ቀን እንድንቀመጥ ለመኑን፤ ከዚህ በኋላ ወደ ሮም ሄደን፡፡",
      "15": "በሮም ያሉ አማኞች ስለ እኛ በሰሙ ጊዜ እስከ አፍዮስ ገበያና “ሦስት ማደርያዎች” እስከሚባለው ቦታ ድረስ ሊቀበሉን መጡ፤ ጳውሎስ እነርሱን ባየ ጊዜ እግዚአብሔርን አመሰገነና ተጽናና፡፡",
      "16": "ወደ ሮም በገባን ጊዜ አንድ የሚጠብቀው ወታደር ተሰጠውና ብቻውን እንዲኖር ተፈቀደለት፡፡",
      "17": "ከስድስት ቀን በኋላ ጳውሎስ በሮም የሚኖሩትን የአይሁዳውያንን ታላላቅ ሰዎች አስጠራ፤ በተሰበሰቡም ጊዜ እንዲህ አላቸው፤ “ወንድሞቼ ሆይ! በእስራኤል ሕዝብ ላይና በአባቶች ሥርዓት ላይ ያደረግሁት ምንም በደል የለም፤ ይሁን እንጂ በኢየሩሳሌም ታስሬ ለሮማያን ተሰጠሁ፡፡",
      "18": "ሮማውያን ከመረመሩኝ በኋላ በሞት የሚያስቀጣ ምክንያት ስላላገኙብኝ በነፃ ሊለቅቁኝ አስበው ነበር፡፡",
      "19": "አይሁዳውያን ግን የእኔን በነጻ መለቀቅ በተቃወሙ ጊዜ ወደ ቄሳር ይግባኝ ለማለት ተገደድሁ፤ ሆኖም ሕዝቤን የምከስበት ነገር አልነበረኝም፡፡",
      "20": "አሁንም ያስጠራኋችሁ እንዳያችሁና ይህንንም እንድነግራችሁ ነው፤ እኔ በዚህ በሰንሰለት የታሰርሁት ለእስራኤል በተሰጠው ተስፋ ምክንያት ነው፡፡”",
      "21": "እነርሱም እንዲህ ሲሉ መለሱለት፤ “ከይሁዳ አገር ስለ አንተ ጉዳይ የተጻፈ ደብዳቤ አልደረስንም፤ ወደዚህ ከመጡ ሰዎች ማንም ስለ አንተ ክፉ ያወራ ወይም የተናገረ ያለም፡፡",
      "22": "ይህን አንተ የምትከተለውን የሃይማኖት ክፍል በየቦታው ሰዎች እንደሚቃወሙት እናውቃለን፤ ስለዚህ የአንተ አሳብ ምን እንደሆነ መስማት እንፈልጋለን፡፡”",
      "23": "ቀን ከቀጠሩለትም በኋላ ብዙ ሆነው ወደ መኖሪያ ቤቱ መጡ፤ እርሱም ከጠዋት እስከ ማታ ስለ እግዚአብሔር መንግሥት በመመስከር አሳቡን ገለጠላቸው፤ ከሙሴ ሕግና ከነቢያት መጻሕፍት እየጠቀሰም ስለ ኢየሱስ አስረዳቸው፡፡",
      "24": "አንዳንዶቹ የተናገረውን ቃል አመኑ፤ ሌሎች ግን አላመኑም፡፡",
      "25": "እነርሱም እርስ በርሳቸው ሳይስማሙ ተለያዩ፡፡ ጳውሎስም ለመጨረሻ ጊዜ ሲናገር እንዲህ አለ፤ “መንፈስ ቅዱስ በነቢዩ በኢሳኢያስ አማካይነት ለአባቶቻችሁ የተናገረው ልክ ነበር፤",
      "26": "የተናገረውም ቃል ይህ ነው፤ ‘ወደዚህ ሕዝብ ሂድና መስማትስ ትሰማላችሁ፤ ግን አታስተውሉም፤ ማየትስ ታያላችሁ፤ ግን ልብ አታደርጉም በላቸው፤",
      "27": "ምክንያቱም የእነዚህ ሰዎች ልብ ደንድኖአል፤ ጀሮአቸውም ተደፍኖአል፤ እንዲህስ ባይሆን ኖሮ በአይናቸው አይተው፤ በጀሮአቸው ሰምተው፤ በልባቸው አስተውለው፤ ወደ እኔ በተመለሱና በፈወስኩአቸው ነበር፡፡’",
      "28": "“እንግዲህ የእግዚአብሔር የደኅንነት መልእክት ለአረማውያን እንደተላከ ዕወቁ፤ እነርሱም እሺ ብለው ይቀበሉታል፡፡”",
      "30": "ጳውሎስ በተከራየው ቤት ሁለት ዓመት ሙሉ ተቀመጠ፤ ወደ እርሱ የሚመጡትን ሰዎች ሁሉ ይቀበል ነበር፤",
      "31": "የእግዚአብሔርንም መንግሥት በመስበክ ስለ ጌታ ኢየሱስ መሲሁ ማንም ሳይከለክለው በድፍረት ያስተምር ነበር፡፡"
    }
  }
}
