{
  "habakkuk": {
    "Chapter 1": {
      "1": "ዕንባቆም ስለ ፍትሕ በጓደል የጠሰማው ሐዘን",
      "2": "ያህቬህ(הוהי) ሆይ! እንድትረዳኝ ወደ አንተ ስጮኽ የማትሰማኝ እስከ መቼ ነው? ከሚፈጸምብንስ ግፍ የማታድነን እስከ መቼ ነው",
      "3": "ለምን ይህን ሁለ መከራ እንዳይ አደረግኸኝ? እንዴትስ ይህ ሁ ግፍ ሲፈጸም ዝም ብለህ ትመለከታለህ? እነሆ እጅግ የበዛ ጥፋትና ግፍ ዙሪያየን ከቦኛል፤ አምባጓሮና ጭቅጭቅ ያልተነሣበት ቦታ የለም፡፡",
      "4": "ሕግ ላልቶአል፤ ፍትሕም ተዛብቶአል፤ ፍርድም በመጣመሙ ምክንያት ኃጢአተኞች ደጋግ ሰዎችን ከብበው ያስጨንቃሉ፡፡",
      "5": "ከዚህ በኋላ ያህቬህ(הוהי) ለሕዝቡ እንዲህ አለ፤ “በዙሪያችሁ ያሉትን ሕዝቦች እስቲ ተመልከቱ፤ በምታዩት ሁሉ እጅግ ትደነቃላችሁ፤ ማንም ሰው ቢሀግራችሁ እንኳ ልታምኑ የማትችሉትን አስደናቂ ነገር በዘመናችሁ እሠራለሁ፡፡",
      "6": "እነሆ እነዚያን ጨካኞችና ፈጣኖች ባቢሎናውያንን አስነሣባችኋለሁ፤ እነርሱ የራሳቸው ያልሆነውን ምድር ሁሉ በጦር ኀይል ለመያዝ በየሀገሩ ይዞራሉ፡፡",
      "7": "እነርሱ ፍርሃትና ሽብር በመፍጠር የራሳቸውን ክብር ብቻ የሚያስጠብቁበት ሕግ ያወጣሉ፡፡",
      "8": "ፈረሶቻቸው ከነብር ይበልጥ ፈጣኖች ከተራቡም ተኩላ ይልቅ አስፈሪዎች ናቸው፤ ፈረሰኞቻቸውም በፍጥነት እየጋለቡ ከሩቅ ይመጣሉ፤ ተጥቀው ለመብላትም እንደ ንስር ይበራሉ፡፡",
      "9": "ሠራዊታቸው ሁሉ የግፍ ሥራ ለመፈጸም ይገሠግሣሉ፤ የእነርሱን መምጣት የሚያዩ ሁሉ በርኃት ይርበደበዳል፤ የምርኮኞቻቸውም ብዛት እንደ ባሕር ዳር አሸዋ ይሆናል፡፡",
      "10": "ነገሥታት በንቀት ዐይን ይመለከታሉ፤ በመሳፍንቶቻቸውም ላይ ያፌዛሉ፤ በከተሞች ዙሪያ የተሠሩትን ምሽጎ እያዩ በንቀት ይስቃሉ፤ በምሽጎቻቸው አስጠግተው ዐፈር በመቆለል ወደ ከተማይቱ ገብተው ይይዙአታል፡፡",
      "11": "ከዚህ በኋላ ሁሉን ነገር እንደ ዐውሎ ነፋስ ጠራርገው ይሄዳሉ፤ ለእነዚህ ዐመፀኞች አምላካቸው ጉልበታቸው ነው፡፡”",
      "12": "ያህቬህ(הוהי) አምላኬ ሆይ! አንተ ከጥንት ጀምሮ የነበርህ ቅዱስና ዘላለማዊ ነህ፤ አንተ ስለምትጠብቀን አንሞትም፤ መጠጊያችን የሆንህ ያህቬህ(הוהי) ሆይ! በኃጢአታችን ምክንያት እንዲቀጡን ባቢሎናውያንን በእኛ ላይ ያስነሣህና ኀይልንም የሰጠሃቸው አንተ ነህ፡፡",
      "13": "ዐይኖችህ እጅግ ንጹሓን ስለሆኑ፤ ክፉ ነገርን አይመለከቱም፤ ክፉ ነገር ሲሠራ አይተህ መታገሥ አይሆንልህም፤ ታዲያ እንደዚህን ዐመፀኞች እንዴት ዝም ብለህ ትመለከታቸዋለህ? ኃጢአተኞችስ ከእነርሱ ይበልጥ ደጋግ የሆኑ ሰዎችን ሊያጠፉ ሲነሡ ስለምን ዝም ትላለህ?",
      "14": "ሰዎችን  እንደ ባሕር ዓሣዎችና መሪ እንደሌላቸው በደረታቸው እየተሳቡ እንደሚሄዱ ፍጥረቶች የምታደርጋቸው ለምንድን ነው?",
      "15": "ባቢሎናውያን ሕዝቡን እንደ ዓሣ በመጠንቆ ይይዛሉ፤ በመረብም እየጎተቱ በእልልታ ደስታቸውን ይገልጣሉ፡፡",
      "16": "በቅንጦት ለመኖር የሚያስችላቸውን ነገር ሁሉ ስለሚያገኙላቸው ለመረቦቻቸው ይሰግዳሉ፤ መሥዋዕትም በመሠዋት ዕጣን ያጥኑላቸዋል፡፡",
      "17": "ታዲያ እነዚህ ሰዎች ሰይፋቸውን እየመዘዙ ዘወትር ሕዝቡን ያለ ርኅራኄ በመፍጀት ይኖራሉን?"
    },
    "Chapter 2": {
      "1": "በመጠበቂያ ግንብ ጫፍ ላይ ወጥቼ እቆማለሁ፤ በዚያም ያህቬህ(הוהי) የሚለኝንና ስለ ቅሬታዬም የሚሰጠኝን መልስ እጠባበቃለሁ፡፡",
      "2": "ያህቬህ(הוהי)ም እንዲህ ሲል መለሰልኝ፤ “የምገልጥልህን ራእይ ጻፍ፤ በቀላሉ እንዲነበብም አድርገህ በሰሌዳ ላይ ቀረጸው፤",
      "3": "ምክንያቱም ትንቢቱ የሚፈጸምበት ጊዜ ገና ነው፤ ሆኖም ትንቢቱ የሚፈጸምበት ጊዜ ፈጥኖ ይደርሳል፤ ሐሰትም ሆኖ አይቀርም፤ የሚዘገይ ቢመስልም እንደ ዘገየ አይቀርም፤ በእርግጥ ስለሚመጣ በትዕግሥት ጠብቀው፡፡",
      "4": "የትንቢቱም ቃል ‹ልቡ የሚታበይ ዐመፀኛ፤ የመኖር ተስፋ የለውም፤ ጻድቅ ግን በእምነቱ ሕይወትን ያገኛል› የሚል ነው፡፡”",
      "5": "የሀብት ብዛት ሰውን ያታልላል፤ ለሀብት የሚስገበገቡም ሰዎች ትዕቢተኞች ናቸው፤ በአንድ ስፍራም ዐርፈው አይቀመጡም፤ ሞትና መቃብር በቃኝ ማለትን እንደማያውቁ፤ እነርሱም በቃኝ ማለትን አያውቁም፤ መንግሥታትን የሚወርሩትና ሕዝቦችን የሚማርኩት ለዚህ ነው፡፡",
      "6": "የተማረኩትም ሕዝቦች ማራኪዎቻቸውን እጅግ ይነቅፋሉ፤ እንዲሁም እያሉ ይዘልፉአቸዋል፤ “የራሳችሁ ያልሆነውን ሀብት የምትሰበስቡ፤ የባለ ዕዳዎችን ንብረት በግፍ በመቀማት የምትበለጽጉ ሁሉ ወዮላችሁ! ለመሆኑ ይህን ሁሉ የምትፈጽሙት እከ መቼ ድረስ ነው?”",
      "7": "እናንተ ባለ ዕዳ አድርጋችሁ ስታስጨንቁአቸው የነበሩ ሰዎች በድንገት ተነሥተው እናንተን ባለ ዕዳ በማድረግ ያንቀጠቅጧችኋል፤ ሀብታችሁንም ሁሉ ይዘርፋሉ፡፡",
      "8": "እናንተ የብዝ ሕዝቦችን ሀብት ዘርፋችሁ ነበር፤ በሕይወት የተረፉት ግን እናንተን በተራቸው ይዘርፉአችኋል፤ ምክንያቱም እናንተ የብዙ ሕዝብ ደም አፍስሳችኋል፤ በመላው ዓለም ከተሞች በሚኖሩ ሕዝቦች ላይ ግፍ ፈጽማችኋል፡፡",
      "9": "በግፍ በተሰበሰበ ሀብት ቤታችሁን የሞላችሁ፤ አደጋም እንዳይደርስባችሁ መኖሪያችሁን ከፍ ባለ አምባ ላይ ያደረጋችሁ ወዮላችሁ!",
      "10": "ብዙ ሕዝብ በተንኮል በማጥፋታችሁ የገዛ ቤተሰቦቻችሁ እንዲዋረዱ አድርጋችኋል፤ በራሳችሁም ላይ ጥፋትን አስከትላችኋል፡፡",
      "11": "የግንብ ድንጋዮች እንኳ ሳይቀሩ በእናንተ ላይ ይጮኻሉ፤ ከእንጨት የተሠሩ ምሰሶዎችም ይህንኑ ያስተጋባሉ፡፡",
      "12": "ከተማን በዐመፅ ለምትመሠርቱና በሰው ደምም ለምትገነቡት ወዮላችሁ!",
      "13": "የሠራዊት ጌታ ያህቬህ(הוהי) ይህን ወስኖአል፤ ስለዚህም አሕዛብ የሚሠሩት ሁሉ በእሳት ይወድማል፤ የመንግሥታትም ድካም ሁሉ ከንቱ ሆኖ ይቀራል፡፡",
      "14": "ባሕር በውሃ የተሞላ እንደሆነ ሁሉ፤ ምድርም የያህቬህ(הוהי)ን ክብር በማወቅ የጠሞላች ትሆናለች፡፡",
      "15": "ተዋርዶ ሐፍረተ ሥጋው ሲገለጥ ለማየት ለባልንጀራህ ጠንካራ መጠጥ የምትሰጥና እስኪሰክርም ድረስ የምታጠጣው አንተ ሰው ወዮልህ!",
      "16": "አንተም በተራህ በክብር ፈንታ ውርደትን ትለብሳለህ፤ እንተ ራስህ ጠጥተህ በመስከር ትንገዳገዳለህ፤ ያህቬህ(הוהי) የቅጣት ጽዋ እንድትጠጣ ያደርግሃል፤ ክብርህም ወደ ውርደት ይለወጣል፡፡",
      "17": "የሊባኖስን ዝግባዎ እንደ ቆረጥህ፤ አንተም ትቆረጣለህ፤ የዱር አራዊትን በግፍ ፈጅተህ ነበር፤ አሁንም ደግሞ እነርሱ አንተን በማስፈራራት ያስጨንቁሃል፤ ይህም ሁሉ የሚደርስብህ የብዙ ሕዝብ ደም ስላፈሰስህና በመላው ዓለም ከተሞች በሚኖሩ ግፍ ስለፈጸምህ ነው፡፡",
      "18": "ኧረ ለመሆኑ የጣዖት ጥቅሙ ምንድን ነው? እርሱ እኮ በሰው እጅ ተቀርጾ የተሠራ ነገር ነው፤ ከሐሰት በቀር ከእርሱ ምንም አይገኝ፤ ታዲያ እርሱን ቀርጾ የሠራው ሰው ምንም መናገር በማይችል በዚህ ጣዖት መታመኑ ምን ሊጠቅመው ነው?",
      "19": "ከእንጨት ተጠርቦ የተሠራውን ነገር “ንቃ” ከድንጋይ ተቀርጾ የተሠራውንም ነገር “ተነሥ” ለምትል ለአንተ ወዮልህ! ለመሆኑ ጣዖት አንዳች ምስጢር ሊገልጥልህ ይችላልን? እነሆ ጣዖት በብርና በወርቅ ተለብጦ የጠሠራ ነው፤ የሕይወት እስትንፋስ ፈጽሞ የለውም፡፡",
      "20": "ያህቬህ(הוהי) በተቀደሰ መቅደሱ አለ፤ ስለዚህ የዓለም ሕዝብ ሁሉ በፊቱ ጸጥ ይበል፡፡"
    },
    "Chapter 3": {
      "1": "በመዝሙር የቀረበ የነቢዩ ዕንባቆም ጸሎት ይህ ነው፤",
      "2": "ያህቬህ(הוהי) ሆይ! ስላደረግኸው አስደናቂ ሥራ ሁሉ ሰምቼ እጅግ ፈራሁ፤ ከዚህ በፊት ያደረግኸውን ድንቅ ሥራ ሁሉ አሁንም በዘመናችን ደግመህ አድርግ፤ በምትቆጣበት ጊዜ እንኳ ምሕረትህን አታርቅ፡፡",
      "3": "ያህቬህ(הוהי) ከቴማ፤ ቅዱሱምከፋራን ተራራ እንደገና ይመጣል፤ ክብሩ ሰማያትን ሸፍኖአል፤ ምስጋናውም ምደርን ሞልቶአል፡፡",
      "4": "ውበቱ እንደ ፀሐይ ያበራል፤ ኃይሉ ከተሰወረበት እጁም፤ የብርሃን ጨረር ያንጸባርቃል፤",
      "5": "መቅሠፍት ፊት ፊቱ ይሄዳል፤ ሞትም ከኋላው ይከተለዋል፡፡",
      "6": "እርሱ በአንድ ስፍራ ሲቆም ምድር ትናወጣለች፤ እርሱ ሲመለከታቸው አሕዛብ ይንቀጠቀጣሉ፤ ለዘላለም ጸንተው የኖሩ ተራራዎች ይናዳሉ፤ ከጥንት ጀምሮ የእርሱ መረማመጃ የነበሩት ኮረብታዎች ወደ ታች ይሰጥማሉ፡፡",
      "7": "የኢትዮጵያ ሕዝቦች ሲጨነቁ፤ የምድያምም ሰዎች ሲንቀጠቀጡ አየሁ፡፡",
      "8": "ያህቬህ(הוהי) ሆይ በፈረሶችህና በድል ሠረገላዎችህ ተቀምጠህ የምትጋልበው ወንዞች ስላስቆጡህ፤ ባሕርም ስላናደደህ ነውን?",
      "9": "ቀስትህን ከሰገባው አወጣህ፤ ፍላጻህንም ለመወርወር አነጣጠርህ፤ ምድርን ሰንጥቀህ ወንዞችን አስገኘህ፡፡",
      "10": "ቀራራዎች አንተን አይተው በፍርሃት ተንቀጠቀጡ፤ የዝናምም ጎርፍ ምድርን እየጠራረገ አለፈ፤ ወንዞች ከፍተኛ ድምፅ አሰሙ፤ ማዕበሉም ወደ ላይ ከፍ ከፍ አለ፡፡",
      "11": "ከሚወረወሩት ፍላጻዎችህ ብልጭታና ከሚያብረቀርቀው ጦርህ ነጸብራቅ የተነሣ፤ ፀሐይና ጨረቃ በየቦታቸው ቆሙ፡፡",
      "12": "በምድር ላይ በቁጣ ተመላለስህ፤ አሕዛብን ሁሉ በመዓትህ ረገጥሃቸው፡፡",
      "13": "ሕዝብህን ለማዳንና የመረጥኸውን ንጉሥ ለመታደግ ወጣህ፤ የኃጢአተኞችን መሪ ቀጠቀጥህ፤ ተከታዮቹንም አጥፍተህ ᥊ርቃኑን አስቀረኸው፡፡",
      "14": "የሠራዊቱንም አለቃ በፍላጻዎችህ ወጋህ፤ እነርሱ የመጡት እንደ ዐውሎ ነፋስ እኛን ለመበታተን ነበር፤ ደካሞችንም አፍነው በመጨቆን ሊደሰቱ ነበር፡፡",
      "15": "በፈረሶችህ ባሕሩን እየረገጥህ ስታልፍ የውሃዎች አረፋ ይኩረፈረፋል፡፡",
      "16": "ይህን ሁሉ ሰምቼ ሰውነቴ ተርበደበደ፤ ከንፈሮቼም በፍርሃት ተንቀጠቀጡ፤ መላ ሰውነቄ ደቀቀ፤ እግሮቼም ተሳሰሩ፡፡ ያህቬህ(הוהי) የሚያስጨንቁንን ሰዎች እስከሚቀጣበት ጊዜ ድረስ፤ በትዕግሥት እጠባበቃለሁ፡፡",
      "17": "ምንም እንኳ የበለስ ዛፍ ባያፈራ፤ በወይን ተክል ላይም ፍሬ ባይገኝ፤ የወይራ ዛፍም ምንም ፍሬ ባይሰጥ፤ በእርሻዎች ላይ ሰብል ቢጠፋ፤ የበግ መንጋዎች ሁሉ ቢያልቁ በበረት ውስጥ ምንም ከብት ባይገኝ፤",
      "18": "የህም ሁሉ ቢሆን፤ እኔ በያህቬህ(הוהי) ደስ ይለኛል፤ እርሱ መድኃኒቴ ስለሆነም ሐሤት አደርጋለሁ፡፡",
      "19": "ያህቬህ(הוהי) አምላክ ኀይልን ይሰጠኛል፤ እግሮቼንም እንደ ዋልያ እግሮች ያጠነክርልኛል፤ በተራራዎችም ላይ በሰላም እንደመላለስ ያደርገኛል፡፡"
    }
  }
}
