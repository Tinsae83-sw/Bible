{
  "2corinthians": {
    "Chapter 1": {
      "1": "በያህቬህ(הוהי) ፈቃድ የያሹዋ መሺያ ሐዋርያ ከሆነው ከጳውሎስና ከወንድማችንም ከጢሞቴዎስ፤ በቆሮንቶስ ለምትገኘው የያህቬህ(הוהי) ቤተ ክርስቲያንና እንዲሁም በመላው አካይያ ለሚገኙ አማኞች ሁሉ፤",
      "2": "ከአባታችን ከያህቬህ(הוהי) ከጌታም ከያሹዋ መሺያ ጸጋና ሰላም ለእናንተ ይሁን፡፡",
      "3": "የምሕረት አባትና የመጸናናት ሁሉ አምላክ ለሆነውና እንዲሁም የጌታችን የያሹዋ መሺያ አባት ለሆነው አምላክ ምስጋና ይሁን፡፡",
      "4": "እኛ ከያህቬህ(הוהי) በምናገኘው መጽናናት በመከራ ላይ ያሉትን ሁሉ ማጽናት እንድንችል፤ ያህቬህ(הוהי) እኛን በመከራችን ሁሉ ያጸናናል፡፡",
      "5": "የመሲሕን መከራ በብዛት እንደመካፈላችን መጠን፤ እንዲሁም እንዲሁም በመሲሕ አማካይነት መጽናናትን በብዛት እናገኛለን፡፡",
      "6": "እኛ መከራ ስንቀበል እናንተ መጽናናትና ደኀንነት ታገኛላችሁ፤ እኛ ሰንጽናና ደግሞ እናንተም እኛ የምንቀበለውን መከራ በትዕግሥት ተቀበላችሁ ትጽናናላችሁ፤",
      "7": "መከራችንን በምትካፈሉት መጠን መጽናናታችንንም እንደምትካፈሉ ስለምናውቅ በእናንተ ላይ ያለን ተስፋ ጽኑ ነው፡፡",
      "8": "ወንድሞች ሆይ! በእስያ ክፍለ ሀገር በነበርንበት ጊዜ የደረሰብንን መከራ እንድታውቁ እንወዳለን፤ ይህም የደረሰብን መከራ ልንሸከመው ከምንችለው በላይ ስለነበር በሕይወት ለመኖር የነበረን ተስፋ እንኳ ተቋርጦ ነበር፡፡",
      "9": "እንዲያውም ሞት እንደተፈረደብን ያህል ተሰምቶን ነበር፤ ይህም ሁሉ የደረሰብን ትምክሕታችን ሙታንን በሚያስነሣ በያህቬህ(הוהי) እንጂ በራሳችን ኀይል አለመሆኑን እንድንገነዘብ ነው፡፡",
      "10": "ስለዚህ እርሱ ለሞት ከሚያደርስ አደጋ አድኖናል፤ ያድነናልም፤ ደግሞም እንደሚያድነን ተስፋችን በእርሱ ነው፡፡",
      "11": "እናንተም እኛን በጸሎት በጸሎት ልትረዱን ይገባል፤ ምክንያቱም በብዙ ጸሎት እኛ ያህቬህ(הוהי)ን ዕርዳታ ስናገኝ፤ ብዙ ሰዎች በእኛ ምክንያት ያህቬህ(הוהי)ን ያመሰግናሉ፡፡",
      "12": "የምንመካበት ነገር ይህ ነው፤ ይህም እውነት መሆኑን ኀሊናችን ይመሰክርልናል፤ ከሌሎች ሰዎችና በተለይም ከእናንተ ጋር የነበረን ግንኙነት ከያህቬህ(הוהי) ባገኘነው ቅድስናና ቅንነት ተመርተን ነው፤ ይህም የሆነው በያህቬህ(הוהי) ጸጋ ነበር እንጂ በሰው ጥበብ አልነበረም፡፡",
      "13": "አንብባችሁ ማስተዋል የምትችሉትን ነገር ካልሆነ ሌላ ምንም አንጽፍላችሁም፤",
      "14": "አሁን ስለ እኛ በከፊል የምታውቁትን በኋላ በሙላት እንደምታስተውሉት ተስፋ አደርጋለሁ፤ በዚህም ምክንያት በጌታ ቀን እኛ በእናንተ እንደምንመካ፤ እናንተም በእኛ ትመካላችሁ፡፡",
      "15": "በዚህ ነገር እርግጠኛ ስለነበርሁ ሁለት ጊዜ እንድትጠቀሙ ብዬ እናንተን በመጀመሪያ ለመጎብኘት ዐቅጄ ነበር፤",
      "16": "ልጎበኛችሁ ያቀድሁትም ወደ መቄዶንያ ሳልፍና ከዚያም በምመለስበት ጊዜ ነበር፤ በዚህም ሁኔታ ወደ ይሁዳ በማደርገው ጉዞዬ ትረዱኛላችሁ ብዬ አስቤ ነበር፡፡",
      "17": "ይህንንም ባቀድሁ ጊዜ የማደርገውን የማያውቅ ወላዋይ የሆንሁ ይመስላችኋልን? ወይስ ይህን በማቀዴ በአንድ ጊዜ “አዎንና አይደለም” እያልሁ በማወላወል በሰው አስተሳሰብ ያደረግሁት ይመስላችኋልን?",
      "18": "ያህቬህ(הוהי) ታማኝ ስለሆነ እኛም የምንነግራችሁ “አዎንና አይደለም” የሚል የማወላወል ቃል አይደለም፡፡",
      "19": "ምክንያቱም እኔና ሲላስ ጢሞቲዎስም የያህቬህ(הוהי)ን ልጅ ያሹዋ መሺያን የሰበክንላችሁ “አዎን” በሚል ቃል ብቻ እንጂ “አዎንና አይደለም” በሚል አወላዋይ ቃል አልነበረም፡፡",
      "20": "ያህቬህ(הוהי) የሰጠን ተስፋ ሁሉ “አዎን” የሚሆነው በመሲሕ ነው፤ ስለዚህ ነው፤ ያህቬህ(הוהי) ክብር በመሲሕ “አሜን” የምንለው፡፡",
      "21": "እኛንም ሆነ እናንተ በያህቬህ(הוהי) እንድንጸና ያደረገን ያህቬህ(הוהי) ነው፤ የቀደሰንም እርሱ ነው፡፡",
      "22": "የእርሱ ለመሆናችን ማስረጃ የሚሆነን ማኀተሙን በእኛ ላይ ያደረገና ወደ ፊት ለእኛ ስለሚሰጠን ሀብት በልባችን መንፈስ ቅዱስን እንደ ዋስትና አድርጎ የሰጠን እርሱ ነው፡፡",
      "23": "እኔ ወደ ቆሮንጦስ ተመልሼ ያልመጣሁበት ምክንያት እናንተን እንዳላሳዝናችሁ፤ ለእናንተ በመራራት ነው፤ ለዚሁም ያህቬህ(הוהי) ምስክሬ ነው፤",
      "24": "እናንተ በእምነታችሁ የጸናችሁ ስለሆናችሁ፤ እናንተን ደስ እንዲላችሁ አብረን እንሠራለን እንጂ በእምነታችሁስ አናዛችሁም፡፡"
    },
    "Chapter 2": {
      "1": "እንግዲህ እናንተን እንዳላሳዝናችሁ በማሰብ ወደ እናንተ ተመልሼ ላለመምጣት ቁርጥ ውሳኔ አደረግሁ፡፡",
      "2": "እኔ አሳዝኛችሁ ይሆናል፤ ታዲያ እኔ ባሳዝናችሁም እንኳ ከእናንተ በቀር ሌላ ደስ የሚያሰኘኝ �ማን ነው?",
      "3": "እንደዚያ የጻፍሁላችሁም ወደ እናንተ ስመጣ ደስ ሊያሰኙኝ የሚገባቸው ሰዎች እንዳያሳዝኑኝ ብዬ ነው፤ ምክንያቱም የእኔ ደስታ የሁላችሁም ደስታ መሆኑን ታውቃላችሁ ብዬ አምናለሁ፡፡",
      "4": "በትልቅ ሐዘንና በልብ ጭንቀት፤ በብዙ እንባም ሆኜ የጻፍሁላችሁ፤ በጣም የምወዳችሁ መሆኔን እንድታውቁ ብዬ ነው እንጂ ላሳዝናችሁ ብዬ አይደለም፡፡",
      "5": "ሰውን ያሳዘነ ማንም ቢኖር ያሳዘነው እኔን ሳይሆን በደሉን ማጋነን አይሁንብኝ እንጂ በሌላ በኩል ከእናንተ ብዙዎቹን አሳዝኖአል፡፡",
      "6": "ለእንዲህ ዓይነቱ ሰው ከእናንተ አብዛኛዎቹ የፈረዱበት ቅጣት ይበቃዋል፡፡",
      "7": "ስለዚህ ይህ ሰው በጣም ከማዘኑ የተነሣ ተስፋ እንዳይቆርጥ ይልቅ ይቅርታ እንድታደርጉለትና እንድታጽናኑት ይገባል፡፡",
      "8": "እንዲሁም እርሱን የምትወደው መሆናችሁን በሥራ አሳዩት፡፡",
      "9": "ያንንም መልእክት የጻፍሁላችሁ ተፈትናችሁ በሁሉ ነገር ታዛዞች መሆናችሁን ለመረዳት ብዬ ነው፡፡",
      "10": "እናንተ ይቅርታ ለምታደርጉለት ሰው፤ እኔም ይቅርታ አደርግለታለሁ ይቅር የምልለት በደል ካለ እኔ በመሲሕ ፊት ይቅርታ የማደርግለት ስለ እናንተ ብዬ ነው፡፡",
      "11": "ይህንንም የማደርገው የሰይጣንን የተንኮል ሥራ ስለምናውቅ፤ ሰይጣን እንዳያታልለን ብዬ ነው፡፡",
      "12": "ከዚህ በኋላ የመሲሕን መልካም ዜና ለማብሰር ወደ ጦሮአዳ በሄድሁ ጊዜ ጌታ ሰፊ የአገልግሎት በር ከፍቶልኝ ነበር፤",
      "13": "ነገር ግን ወንድሜን ቲቶን ባለማግኘቴ መንፈሴ አላረፈም፤ ስለዚህ እዚያ ያሉትን ክርስቲያኖች ተሰናብቼ ወደ መቄዶንያ ሄድሁ፡፡",
      "14": "ነገር ግን እናንተን ዘወትር በመሲሕ ድል አድራጊዎች አድርጎ ለሚመራንና መልካም መዓዛ እንዳለው ሽቶ ስለ መሲሕ ያለንን ዕውቀት በየስፍራው ሁሉ እንድናዳርስ ለሚያደርገን አምላክ ምስጋና ይሁን፡፡",
      "15": "ምክንያቱም እኛ ለሚድኑትም ሆነ ለሚጠፉት መልካም ሽታ እንዳለው ዕጣን በመሲሕ ለያህቬህ(הוהי) የቀረብን ነን፡፡",
      "16": "ለሚጠፉት የሚገድል የሞት ሽታ ነን፤ ለሚድኑት ግን ሕይወትን የሚሰጥ የሕወት መዓዛ ነን፤ ታዲያ ለዚህ አገልግሎት ብቁ የሚሆን ማን ነው?",
      "17": "እኛ እኮ የያህቬህ(הוהי)ን ቃል እንደ ንግድ ዕቃ እንደሚቸረችሩት እን ብዙዎቹ አይደለንም፤ ነገር ግን ከያህቬህ(הוהי) የተላክን የመሲሕ አገልጋዮች ሆነን በያህቬህ(הוהי) ፊት በቅንነት እንናገራለን፡፡"
    },
    "Chapter 3": {
      "1": "እንደገና ራሳችንን ልናመሰግን እንጀምራለንን? ወይስ አንዳንዶች እንደሚያደርጉት ለእናንተ ወይም ከእናንተ የምስጋና ደብዳቤ ያስፈልገን ይሆን?",
      "2": "ሰው ሁሉ የሚያያችሁና የሚያነባችሁ የምስጋና መልእክታችን እናንተ ራሳችሁ ናችሁ፡፡",
      "3": "እናንተሰ በእኛ አገልግሎት የመጣችሁ የመሲሕ መልእክት መሆናችሁ የታወቀ ነው፤ ይህም መልእክት የተጻፈው በሕያው ያህቬህ(הוהי) መንፈስ እንጂ በቀለም አይደለም፤ እንዲሁም በሰው ልብ ጽላት እንጂ በድንጋይ ጽላት የተጻፈ አይደለም፡፡",
      "4": "ይህንን የምንልበት ምክንያት በመሲሕ አማካይነት በያህቬህ(הוהי) ዘንድ እምነት ስላለን ነው፡፡",
      "5": "አገልግሎታችንን መፈጸም እንድንችል ብቃት የሚሰጠን ያህቬህ(הוהי) ነው እጂ እኛስ በገዛ ራሳችን ምንም ለማድረግ ብቃት የለንም፡፡",
      "6": "ፊደልን ሳይሆን መንፈስ ቅዱስ ያለበትን አዲስ ኪዳንን እንድናገለግል ያበቃንም ያህቬህ(הוהי) ነው፤ ምክንያቱም ፊደል ሞትን ያመጣል፤ መንፈስ ቅዱስ ግን ሕይወትን ይሰጣል፡፡",
      "7": "ሕግ የተቀረጸው በድንጋይ ጽላት በፊደል ነበር፤ ሕግ በተሰጠበትም ጊዜ የያህቬህ(הוהי) ክብር በማንጸባረቅ ተገልጦአል፤ ምንም እንኳ በሙሴ ፊት ላይ ያንጸባርቅ የነበረው ብርሃን እየተወገደ የሚሄድ ቢሆንም እስራኤላውያን የሙሴን ሕግ ትኩር ብለው ሊመለከቱት አልቻሉም፤ እንግዲህ ሞትን ያመጣ ሕግ በእንዲህ ዐይነቱ ክብር ከተገለጠ፤",
      "8": "ታዲያ በመንፈስ ቅዱስ አማካይነት የሚገኘው አገልግሎት እንዴት የበለጠ ክብር ይኖረው!",
      "9": "ሰዎች የተኮነኑበት አገልግሎት ይህን ያህል ክብር ካለው ሰዎች የሚጸድቁበት አገልግሎትማ እንዴት የበለጠ ክብር ይኖረው!",
      "10": "የአሁኑ ታላቅ ክብር ካለፈው ክብር ጋር ሲወዳደር ያለፈው ክብር እንዳልነበር ሆኖ ይቆጠራል፡፡",
      "11": "ያ ጠፊ  የነበረው ነገር ይህን ያህል ክብር ከነበረው ለዘለአለም ጸንቶ የሚኖረው ነገርማ የበለጠ ክብር አለው ማለት ነው፡፡",
      "12": "እንዲህ ዐይነቱ ተስፋ ስላለን ያለ ፍርሃት በድፍረት እንናገራለን፡፡",
      "13": "ሙሴ የፊቱ መንጸባረቅ በሚወገድበት ጊዜ እስራኤላውያን እንዳያዩ ፊቱን ይሸፍን ነበር እኛ ግን እንደ እርሱ አናደርግም፡፡",
      "14": "የእነርሱ ልቦና በእርግጥ ደንዝዞአል፤ እስከ ዛሬም ድረስ የብሉይ ኪዳንን መጻሕፍት ሲያነቡ ልቦናቸው በዚያው መሸፈኛ እንደተሸፈነ ነው፡፡ ምክንያቱም ያ መሸፈኛ የሚወገደው በመሲሕ ብቻ ነው፡፡",
      "15": "ዛሬም እንኳ ቢሆን የሙሴን ሕግ ባነበቡ ቁጥር ልቦናቸው በመሸፈኛው ይሸፈናል፡፡",
      "16": "ነገር ግን ሰው ወደ ጌታ ሲመለስ “መሸፈኛው ይወገዳል፡፡”",
      "17": "ጌታ መንፈስ ነው፤ የጌታም መንፈስ ባለበት ነጻነት አለ፡፡",
      "18": "ስለዚህ ሁላችንም የጌታን ክብር ባልተሸፈነ ፊታችን እናንጸባርቃለን፤ መንፈስ ከሆነው ጌታ የሚገኘው ይህ ክብር፤ በክብር ላይ ክብርን እጨመረ፤ ልክ ጌታችንን እንድንመስል ያደርገናል፡፡"
    },
    "Chapter 4": {
      "1": "ያህቬህ(הוהי) በምሕረቱ ይህን አገልግሎት ስለ ሰጠን፤ ተስፋ አንቆርጥም፡፡",
      "2": "ስውርና አሳፋሪ የሆነውን ነገር አስወግደናል፤ በተንኮልም አንሠራም፤ የያህቬህ(הוהי)ንም ቃል ከውሸት ጋር አንቀይጥም፤ ይልቅስ እውነትን በይፋ እናሳያለን፤ ራሳችንንም በሰው ሁሉ ኅሊና ግልጥ እያደረግን በያህቬህ(הוהי) ፊት እንኖራለን፡፡",
      "3": "ያበሰርነው የምስራች ቃል ምናልባት የተሰወረ ቢሆንም የተሰወረው ለሚጠፉት ነው፡፡",
      "4": "እነርሱ የማያምኑበት ምክንያት የዚህ ዓለም አምላክ የሆነው ሰይጣን ልቦናቸውን ስላሳወረው ነው፤ በያህቬህ(הוהי) መልክ ስለ ተገለጠው ስለ መሲሕ ክብር ከተነገረው መልካም ዜና የሚመጣላቸውን ብርሃን እንዳያዩ ያደረጋቸው እርሱ ነው፡፡",
      "5": "እኛ የምናስተምረው ያሹዋ መሺያ ጌታ መሆኑንና እኛም ራሳችን በያሹዋ ምክንያት የእናንተ አገልጋዮቸ መሆናችንን ነው እንጂ ስለ ራሳችንስ አንሰብክም፡፡",
      "6": "ምክንያቱም “ብርሃን በጨለማ ውስጥ ይብራ!” ብሎ የተናገረ ያህቬህ(הוהי) በመሲሕ መልክ የሚያበራውን የያህቬህ(הוהי)ን ክብር የማወቅ ብርሃን እንዲሰጠን ብርሃኑን በልባችን አብርቶአል፡፡",
      "7": "ነገር ግን ይህ ታላቅ ኃይል የያህቬህ(הוהי) እንጂ የእኛ አለመሆኑ እንዲታወቅ፤ ይህን ክብር ነገር እንደ ሸክላ ዕቃ ሆነን ይዘነዋል፡፡",
      "8": "በየአቅጣጫው መከራ ይደርስብናል፤ ግን አንሸነፍም፤ ብዙ ጊዜ ግራ ይገባናል፤ ግን ተስፋ አንቆርጥም፤",
      "9": "ጠላቶች ያሳድዱናል ግን ወዳጆች አጥተን አናውቅም፤ ተመትተን እንወድቃለን ግን አንሞትም፤",
      "10": "የያሹዋ ሕይወት በእኛ ሰውነት እንዲገለጥ፤ ዘወትር የያሹዋን ሞት በሰውነታችን ተሸክመን እንዞራለን፡፡",
      "11": "የእርሱ ሕይወት በሚሞተው ሰውነታችን እንዲገለጥ ብለን፤ እኛ አሁን በሕይወት ያለነው ዘውትር ስለ ያሹዋ በሞት አደጋ ላይ እንገኛለን፡፡",
      "12": "ስለዚህ እኛ በሞት አደጋ ላይ ስንገኝ እናንተ በሕይወት ትኖራላችሁ፡፡",
      "13": "ይሁን እንጂ “አመንሁ ስለዚህ ተናገርሁ” ተብሎ እንደተጻፈው እኛም ያው አንዱ የእምነት መንፈስ ስላለን እናምናለን፤ ስለዚህ እንናገራለን፡፡",
      "14": "ጌታ ያሹዋን ከሞት ያስነሳ አምላክ እኛንም ከያሹዋ ጋር እንደሚያሰነሳንና ከእናንተም ጋር በፊቱ እንደሚያቀርበን እናውቃለን፡፡",
      "15": "ይህ ሁሉ ለእናንተ ጥቅም የሆነው ጸጋ ተትረፍርፎ ለብዙ ሰዎች በደርሰ መጠን ለያህቬህ(הוהי) ክብር የሚሆነውን ምስጋና እንዲያበዛ ነው፡፡",
      "16": "ስለዚህ ተስፋ አንቆርጥም ምንም እንኳ ውጫዊው ሰውነታችን ቢጠፋ ውስጣዊው ሰውነታችን በየቀኑ ይታደሳል፡፡",
      "17": "ይህም ቀላልና ጊዜያዊ የሆነ መከራችን ወደር የሌለውን እጅግ ታላቅ የሆነ ዘላለማዊ ክብር ያስገኝልናል፡፡",
      "18": "እኛ የምንመለከተው የማይታየውን አይደለም፤ ምክንያቱም የሚታየው ነገር ጊዜያዊ ነው፤ የማይታየው ግን ዘላለማዊ ነው፡፡"
    },
    "Chapter 5": {
      "1": "ይህ እንደ ድንኳን ጊዜያዊ የሆነው ሥጋችን ሲፈርስ በሰው እጅ ሳይሆን በያህቬህ(הוהי) የታነጸ ዘላለማዊ መኖሪያ በሰማይ እንዳለን እናውቃለን፡፡",
      "2": "በሰማይ ወዳለው መኖሪያችን ለመግባት በመመኘት እንቃትታለን፡፡",
      "3": "ወደዚያም ወደ መኖርያችን በምንገባበት ጊዜ ራቁታችንን አንገኝም፡፡",
      "4": "በዚህ ድንኳን በሆነው ሥጋችን እንቃትታለን፤ የምንቃትተውም ሞት በሕይወት እንዲለወጥ የሰማያዊው መኖሪያችን ለመግባት ፈልገን ነው እንጂ ከዚህ ከምድራዊ ሥጋችን ለመለየት በመፈለግ ብቻ አይደለም፡፡",
      "5": "ለዚህም ለውጥ ያዘጋጀን ያህቬህ(הוהי) ነው፤ በኋላ ለሚሰጠን ነገር ሁሉ መዓዛ እንዲሆን መንፈሱን የሰጠንም እርሱ ነው፡፡",
      "6": "እንደ መኖሪያችን በሆነው ሥጋችን እስካለን ድረስ ከጌታ ርቀን መኖራችንን እናውቃለን፤ ስለዚህም ዘወትር ያለ ፍርሃት በመተማመን እንኖራለን፡፡",
      "7": "የምንኖረውም በእምነት እንጂ በማየት አይደለም፡፡",
      "8": "ከዚህ እንደ መኖሪያችን ከሆነው ሥጋችን ተለይተን ከጌታ ጋር መሆን እንመኛለን፤ ስለዚህ ያለ ፍርሃት በመተማመን እንኖራለን፡፡",
      "9": "ከዚህ ከሥጋችን ጋር ብንሆንም ወይም ከእርሱ ብንለይም ዓላማችን ጌታን ማስደሰት ነው፡፡",
      "10": "ምክንያቱም እያንዳንዱ በሥጋው ላደረገው ክፉም ሆነ ደግ ነገር እንደየሥራው ብድራቱን ለመቀበል፤ ሁላችንም በመሲሕ የፍርድ ወንበር ፊት መቅረብ አለብን፡፡",
      "11": "ያህቬህ(הוהי)ን መፍራት ምን መሆኑን ስለምናውቅ፤ ሰዎችን እናሰረዳለን፤ እኛ ምን መሆናችንንም ያህቬህ(הוהי) ያውቃል፤ እናንተም በልቦናችሁ ምን መሆናችንን እንደምታቁ ተስፋ አደርጋለሁ፡፡",
      "12": "በልብ ባለው ነገር ሳይሆን በውጭ በሚታየው ነገር ለሚመኩት መልስ እንድትሰጡ፤ በእኛ እንድትመኩ ለእናንተ ምክንያት እንሆናለን አንጂ እንደገና የእኛን ማንነት ልናስረዳ አንጀምርም፡፡",
      "13": "እብዶች ብንሆን ለያህቬህ(הוהי) ስንል ነው፤ ባለአእምሮዎች ብንሆን ለእናተ ስንል ነው፡፡",
      "14": "አንድ ጊዜ ክርስቶስ ለሁሉም መሞቱንና ሁሉም የእርሱ ሞት ተካፋዮች መሆናቸውን ስለተረዳን፤ የመሲሕ ፍቅር ለሥራ ይገፋፋናል፡፡",
      "15": "በሕይወት ያሉት ሁሉ ለእነርሱ ለሞተውና ከሞትም ለተነሣው እንዲኖሩ እንጂ ከእንግዲህ ወዲህ ለራሳቸው ሲሉ እንዳይኖሩ መሲሕ ለሁሉም ሞተ፡፡",
      "16": "ስለዚህ ከእንግዲህ ወዲህ ማንንም ቢሆን በሥጋዊ አመለካከት አናይም፤ ከዚህ በፊት መሲሕን ያየነው በሥጋዊ አመለካከት ቢሆንም እንኳ ከእንግዲህ ወዲህ የምንመለከተው በዚህ ዐይነት አይደለም፡፡",
      "17": "ስለዚህ ማንም ከመሲሕ ጋር ቢተባበር አዲስ ፍጥረት ነው፤ አሮጌው ፍጥረት አልፏል፤",
      "18": "ይህም ሁሉ የሆነው እኛን ከራሱ ጋር በመሲሕ አማካይነት ባስታረቀንና የማስታረቅንም አገልግሎት በሰጠን በያህቬህ(הוהי) ነው፡፡",
      "19": "ይህም ያህቬህ(הוהי) በመሲሕ አማካይነት ሰዎችን ሁሉ ከራሱ ጋር አስታረቀ ማለት ነው፤ በደላቸውንም አልቆጠረባቸውም፤ ለእኛም የማስታረቂያ ቃል ሰጠን፡፡",
      "20": "ያህቬህ(הוהי) ሰዎችን በእኛ አማካይነት ስለሚጠራ፤ እኛ በመሲሕ ስም አምባሳደሮች ነን፤ ስለዚህ “ከያህቬህ(הוהי) ጋር ታረቁ” ብለን በክርስቶስ ስም እንለምናችኋለን፡፡",
      "21": "እኛ ከመሲሕ ጋር በመተባበር የያህቬህ(הוהי) ጽድቅ እንድንሆን ያህቬህ(הוהי) ኃጢአት የሌለበትን መሲሑን የእኛን ኃጢአት እንዲሸከም አደረገው፡፡"
    },
    "Chapter 6": {
      "1": "ከያህቬህ(הוהי) ጋር አብረን የምንሠራ እንደመሆናችን መጠን “የተቀበላችሁትን ጸጋ በከንቱ አታስቀሩት” ብለን እንለምናችኋለን፡፡",
      "2": "እግዚአብሔር፤ “በመረጥሁት ስዓት ሰማሁህ፤ በደኅህንነትም ቀን ረዳሁህ” ስለሚል፤ “እነሆ የተመረጠው ስዓት አሁን ነው፤ የደኅንነትም ቀን አሁን ነው፡፡”",
      "3": "አገልግሎታችን እንዳይነቀፍ በምንም ነገር ለማንም መሰናከያ አንሆንም፡፡",
      "4": "ይልቅስ መከራንና ችግርን ጭንቀትንም እየታገሥን፤ የያህቬህ(הוהי) አገልጋዮች መሆናችንን በሁሉ በኩል እንገልጣለን፡፡",
      "5": "የያህቬህ(הוהי) አገልጋዮች መሆናችንን የምንገልጠውም በመገረፍ፤ በመታሰር፤ በመታወክ፤ በሥራ በመድከም እንቅልፍ በማጣትና በመራብ ነው፤",
      "6": "እንዲሁም በንጽህና በዕውቀት፤ በትዕግሥት፤ በደግነት በመንፈስ ቅዱስና ግብዝነት በሌለበት ፍቅር፤",
      "7": "በእውነት ቃልና በያህቬህ(הוהי) ኃይል አገልግሎታችንን እንገልጣለን፤ የማጥቂያም ሆነ የመከላከያ መሣሪያችንም ጽድቅ ነው፤",
      "8": "ለክብር ወይም ለውርደት ለመወቀስ ወይም ለመመስገን የተዘጋጀን ነን፤ እውነተኞች ስንሆን አታላዮች ተብለን፤",
      "9": "ዝነኞች ስንሆን እንዳልታወቅን ሆነን፤ ሞተዋል ስንባል ሕያው ሆነን እንገኛለን፤ የተደበደብን ስንሆን አልተገደልንም፤",
      "10": "ሐዘን ቢደርስብንም ዘወትር እንደሰታለን ድኾች ሆነን ሳለ፤ ብዘዎችን ሀብታሞች እናደርጋለን፤ ምንም የሌለን ስንሆን፤ ሁሉ የእኛ ነው፡፡",
      "11": "እናንተ በቆሮንቶስ የምትኖሩ ሰዎች ሆይ! እንሆ በግልጥ ተናግረናችኋል፤",
      "12": "እናንተ ልባችሁን አጠበባችሁብን እንጂ እኛስ ልባችንን አላጠበብንባችሁም፡፡",
      "13": "ልጆቼ እንደመሆናችሁ መጠን “እኛ ልባችንን በሰፊው ከፍተን ስሜታችንን እንደገለጥንላችሁ ስሜታችሁን ግለጡልን” እላችኋለሁ፡፡",
      "14": "በማይመች ሁኔታ ከማያምኑ ሰዎች ጋር አትጣመሩ፤ ጽድቅና ኃጢአት እንዴት ሊተባበሩ ይችላሉ? ብርሃንና ጨለማ እንዴት አብረው ሊኖሩ ይችላሉ?",
      "15": "መሲሕና ዲያብሎስ እንዴት ሊስማሙ ይችላሉ? የሚያምንና የማያምንስ በምን ሊተባበሩ ይችላሉ?",
      "16": "የያህቬህ(הוהי) ቤተ መቅደስ ከጣዖት ጋር ምን ስምምነት አለው? ያህቬህ(הוהי)ም፤ “መኖሪያዬን በሕዝቤ መካከል አደርጋለሁ ከእነርሱም ጋር እመላለሳለሁ፤ እኔ አምላካችሁ እሆናለሁ፤ እነርሱም ሕዝቤ ይሆናሉ” ብሎ እንደተናገረው እኛ የሕያው አምላክ ቤተ መቅደስ ነን፡፡",
      "17": "ደግሞም ያህቬህ(הוהי) እንዲህ ብሎአል፤ “ከእነርሱ መካከል ተለይታችሁ ውጡ፤ ርኩስ የሆነውንም ነገር አትንኩ፤ እኔም እቀበላችኋለሁ፤",
      "18": "እኔ አባታችሁ እሆናለሁ፤ እናንተም ወንዶችና ሴቶች ልጆቼ ትሆናላችሁ፤ ይላል ኅያሉ ያህቬህ(הוהי)፡፡”"
    },
    "Chapter 7": {
      "1": "እንግዲህ ወዳጆቼ ሆይ! ይህ ሁሉ ተስፋ የተሰጠው ለእኛ ስለሆነ ሥጋንና መንፈስን ከሚያረክስ ከማናቸውም ነገር ራሳችንን እናንጻ፤ ያህዌህንም በመፍራት ቅድስናችን ፍጹም እንዲሆን እናደርግ፡፡",
      "2": "ልባችሁን በሰፊው ከፍታችሁ ስፍራ ስጡን፤ ማንንም አልበዘበዝንም፡፡",
      "3": "ይህንንም የምለው እናንተን ልወቅሳችሁ ብዬ አይደለም፤ ምክንያቱም ከዚህ በፊት እንዳልናችሁ ልባችንን በሰፊው ከፍተንላችኋል፤ በሕይወትም ሆነ በሞት ሁልጊዜ ከእናንተ ጋር ነን፡፡",
      "4": "በእናንተ ላይ ያለኝ መተማመን ትልቅ ነው፤ በመከራችን ሁሉ እጽናናለሁ፤ ለደስታዬም ወሰን የለውም፡፡",
      "5": "መቄዶንያ በደረስን ጊዜ እንኳ ከብዙ አቅጣጫ ችግር ደረሰብን እንጂ ምንም ዕረፍት አላገኘንም፤ በውጪ ጠብ፤ በውስጥም ፍርሃት ነበረብን፡፡",
      "6": "ነገር ግን ሐዘንተኞችን የሚያጽናና አምላክ በቲቶ መምጣት አጽናናን፡፡",
      "7": "የተጽናናነውም በእርሱ መምጣት ብቻ ሳይሆን፤ እናንተ እርሱን ያጽናናችሁት መሆኑን በመስማታችንም ጭምር ነው፤ ስለ እኔ ያላችሁን ናፍቆትና ሐዘን ጭንቀትም በነገረን ጊዜ ይበልጥ ደስ አለኝ፡፡",
      "8": "ምንም እንኳ ከዚህ በፊት የጻፍኩላችሁ መልእክት ያሳዝናችሁ ቢሆንም መልእክቱን በመጻፌ አልጸጸትም፤ ተጸጸቼም ብሆን እንኳ፤ የተጸጸትሁት መልእክቴ ለጥቂት ጊዜ ስላሳዘናችሁ ነው፡፡",
      "9": "አሁን ግን ደስ ብሎኛል፤ የተደሰትሁበትም ምክንያት እናንተን ስላሳዘንኳችሁ ሳይሆን በሐዘናችሁ ምክንያት ንስሓ ገብታችሁ በመለወጣችሁ ነው፤ እንግዲህ ሐዘናችሁ እንደ ያህዌህ ፈቃድ ስለሆነ እኛ ምንም አልበደልናችሁም ማለት ነው፡፡",
      "10": "እንደ ያህዌህ ፈቃድ የሚሆን ሓዘን ወደ ደህንነት የሚያመጣ በንስሓ የሚገኘውን ለውጥ ስለሚያስገኝ ጸጸት የለበትም፤ የዓለም ሐዘን ግን ሞትን ያመጣል፡፡",
      "11": "ይህ እንደ ያህዌህ ፈቃድ የሆነው ሐዘን በትጋት እንድታስቡና ከበደል ንጹሕ መሆናችሁን እንድታረጋግጡ አድርጓችኋል፤ እንዲሁም በኃጢአት ላይ ቁጣችሁን እንድትገልጡ፤ ተግሣጼን እንድትፈሩ፤ እኔን እንድትናፍቁ፤ በመንፈሳዊ ቅንአት በትክክል እንድትፈርዱና በደለኛውንም እንድትቀጡ አድርጎአችኋል፤ በሁሉም በኩል በዚህ ነገር ንጹሖች መሆናችሁን አስረድታችኋል፡፡",
      "12": "እንግዲህ እኔ የጻፍሁላችሁ ስለ እኛ ያላችሁ ትጋት በያህዌህ ፊት እንጂ በደል ስለ ሠራውና በደል ስለተፈጸመበት ሰው ብዬ አይደለም፡፡",
      "13": "የተጻናናነውም በዚሁ ምክንያት ነው፡፡ ከመጽናናታችንም በላይ በቲቶ ደስታ ምክንያት ይበልጥ ተደስተናል፤ ምክንያቱም ሁላችሁም ቲቶን ስላጽናናችሁትና መንፈሱንም ስላሳረፋችሁት ነው፡፡",
      "14": "በእናንተ የነበረኝን ትምክሕት ለቲቶ ነግሬው ነበር፤ እናንተም አላሳፈራችሁኝም፤ ሁልጊዜ እውነትን እንነግራችሁ ነበር፤ ይህም ስለእናንተ ለቲቶ የነገርነው ትምክሕት እውነት በመሆኑ ተረጋግጦአል፡፡",
      "15": "ሁላችሁም ታዛዣች እንደ ሆናችሁና በፍርሃትና በመንቀጥቀጥም እንደተቀበላችሁት ቲቶ ሲያስታውስ፤ ለእናንተ ያለው ፍቅር በጣም የበዛ ሆኖአል፡፡",
      "16": "እኔም በሁሉ መንገድ በእናንተ ለመተማመን በመቻሌ ይበልጥ ደስ ብሎኛል፡፡"
    },
    "Chapter 8": {
      "1": "ወንድሞቼ ሆይ! ያህዌህ በመቆዶንያ ላሉት አብያተ ክርስቲያናት የሰጠውን ጸጋ እንድታውቁ እንወዳለን፡፡",
      "2": "እነርሱ ብዙ መከራና ፈተና ደርሶባቸዋል፤ ይሁን እንጂ ደስታቸው ታላቅ ስለሆነ ምንም እንኳ በጣም ድኾች ቢሆኑ ክፍ ያለ ልግስና አድርገዋል፡፡",
      "3": "የሚቻላቸውን ያህል ብቻ ሳይሆን ከሚቻላቸውም በላይ በፍቃደኛነት እንደሰጡ እኔ እመሰክርላቸዋለሁ፤",
      "4": "በይሁዳ ያሉትን ክርስቲያኖች የመርዳት ዕድል እንዳይነፈጋቸውም አጥብቀው ለመኑን፤",
      "5": "እነርሱ ያደረጉት እኛ ከጠበቅነው በላይ ነው፤ በመጀመሪያ ራሳቸውን ለጌታ ሰጡ፤ ቀጥሎም በያህዌህ ፈቃድ ራሳቸውን ለእኛ ሰጥተዋል፡፡",
      "6": "ይህን ሥራ አስቀድሞ የጀመረው ቲቶ ስለነበረ አሁንም ይህንኑ የልግስና ሥራችሁን ወደ ፍጻሜ እንዲያደርስ እርሱኑ ለምነነዋል፡፡",
      "7": "እናንተ በእምነትም ሆነ፤ በንግግርም ሆነ፤ በዕውቀትም ሆነ፤ ሰውን ለመርዳት ባላችሁ ትጋትም ሆነ፤ ለእኛ ባላችሁ ፍቅርም ሆነ፤ በሁሉ ነገር ትበልጣላችሁ፤ በዚህ በልግስና ሥራም እንድትበልጡ ይሁን፡፡",
      "8": "ታዲያ ይህን የምላችሁ በማዘዝ አይደለም፤ ነገር ግን የሌሎችን የመስጠት ትጋት ከእናንተ ትጋት ጋር በማወዳደር የእናንተን ፍቅር እውነተኛነት ለማወቅ ብዬ ነው፡፡",
      "9": "እናንተ የጌታችንን የያሹዋ መሺያን ታላቅ ልግስና ታውቃላችሁ፤ እርሱ ምንም እንኳ ሀብታም ቢሆን፤ በእርሱ ድኻ መሆን እናንተ ሃብታሞች እንድትሆኑ ስለ እናንተ ብሎ ድኻ ሆነ፡፡",
      "10": "በዚህ ጉዳይ ለእናንተ መልካም መስሎ የታየኝን ምክር እሰጣችኋለሁ፤ ባለፈው ዓመት፤ ለመስጠት ብቻ ሳይሆን ይህን ለማድረግ በመጀመሪያ የፈለጋችሁት እናንተ ነበራችሁ፡፡",
      "11": "ስለዚህ የመስጠት ፍቃደኛነታችሁ አሳብ በሥራ ላይ ውሎ ወደ ፍጻሜ እንዲደርስ ባላችሁ መጠን ያንን ያሰባችሁትን አሁን አድርጉ፡፡",
      "12": "ለመስጠት መልካም ፍቃድ ካለ፤ የሰው ልግስና ተቀባይነት የሚያገኘው፤ ባለው መጠን ሲሰጥ እንጂ በሌለው መጠን ሲሰጥ አይደለም፡፡",
      "13": "ይህንንም ስል ሁላችሁም እኩል እንድትሆኑ እንጂ እናንተ በመስጠት ስትቸገሩ ሌሎች እንዲያርፉ ብዬ አይደለም፡፡",
      "14": "እናንተ በምትቸገሩበት ጊዜ የእነርሱ ሀብት ለእናንተ ችግር እንዲውል፤ አሁን የእናንተ ሃብት ለእነርሱ ችግር ይዋል፤ በዚህም ዐይነት በመካከላችሁ እኩልነት ይኖራል፡፡",
      "15": "ይህም፤ 'ብዙ የሰበሰበ አልተረፈለትም፤ ትንሽ የሰበሰበም አልጎደለበትም' ተብሎ እንደተጻፈው ነው፡፡",
      "16": "እኔ ለእናንተ የማስበውን ያህል ቲቶም ለእናንተ እንዲያስብ ያደረገ አምላክ ይመስገን፡፡",
      "17": "ቲቶ ወደ እናንተ የሚመጣው በራሱ ፍቃድ ተነሥቶ በደስታ ነው እንጂ እኛ ስለለመንነው ብቻ አይደለም፡፡",
      "18": "በወንጌል ስብከቱ በአብያተ ክርስቲያናት ሁሉ የተመሰገነውን ወንድም ከእርሱ ጋር እንልካለን፡፡",
      "19": "ከዚህም በላይ ይህ ወንድም እኛ ይህን በጎ ሥራ ለጌታ ክብር ስንፈጽምና ለማገልገል ያለንንም መልካም ፍቃድ ስንገልጥ አብሮን በመሄድ የሥራ ተካፋያችን እንዲሆን በአብያተ ክርስቲያናት የተመረጠ ነው፡፡",
      "20": "ይህን በልግስና የተሰጠውን ገንዘብ ስናስተዳድር ምንም ዐይነት ነቀፌታ እንዳይደርስብን እንጠነቀቃለን፡፡",
      "21": "ምክንያቱም ዓላማችን በጌታ ፊት ብቻ ሳይሆን በሰዎችም ፊት መልካም የሆነውን ነገር ማድረግ ነው፡፡",
      "22": "ብዙ ጊዜ በብዙ መንገድ ተፈትኖ ትጉህ ሆኖ የተገኘውን ወንድማችንን ከነቲቶ ጋር የላክነውም በዚሁ ምክንያት ነው፤ እርሱ በእናንተ ላይ ያለው እምነት ትልቅ ስለሆነ አሁን እናንተን ለመርዳት ያለው ትጋት ከምንጊዜውም የበለጠ ነው፡፡",
      "23": "ስለ ቲቶ ማወቅ ቢያስፈልግ እናንተን ለመርዳት አብሮኝ የሚሠራ የሥራ ጓደኛዬ ነው፤ ከእነርሱ ጋር ስለሚመጡት ስለ ሌሎች ወንድሞች የሆነ እንደሆነ የአብያተ ክርስቲያናት ተወካዮች የመሲሕ ክብር ናቸው፡፡",
      "24": "ስለዚህ ፍቅራችሁን ግለጡላቸው፤ በዚህ ዓይነት ፍቅራችንና በእናንተ ላይ ያለን ትምክሕት ከንቱ አለመሆኑን ለአብያተ ክርስቲያናት ሁሉ ታሳያላችሁ፡፡"
    },
    "Chapter 9": {
      "1": "በይሁዳ ላሉት አማኞች ስለሚደረገው መዋጮ ልጽፍላችሁ አያስፈልግም፤ ",
      "2": "እናንተ በአካይያ ያላችሁ ሰዎች ለመርዳት ያላችሁን በጎ ፋቃድ በማወቄ “የአካይያ ሰዎች ከአምና ጀምሮ ለመርዳት ዝግጁዎች ናቸው” ብዬ ለመቆዶንያ ሰዎች በትምክሕት ተናግሬአለሁ፤ እንዲያውም እናንተን ለመርዳት ያላቸው ፍላጎት አብዛኛዎቹም እንዲረዱ አድርጎአቸዋል፡፡",
      "3": "በዚህ ነገር በእናንተ ላይ ያለን ትምክሕት ከንቱ ሆኖ እንዳይቀር እነዚህን ወንድሞች እልካለሁ፤ እናንተም ልክ እኔ ከዚህ በፊት እንዳልኩት ተዘጋጅታችሁ ጠብቁ፡፡",
      "4": "የመቆዶንያ ሰዎች ከእኔ ጋር ወደ እናንተ መጥተው የልተዘጋጃችሁ ሆናችሁ ቢያገኙዋችሁ በእናንተ በመካታችን እናፍራለን፤ እናተማ በጣም ታፍራላችሁ፡፡ ",
      "5": "ስለዚህ ልትሰጡ ቃል የገባችሁትን በቅድሚያ እንድታዘጋጁ እንዲያስታውስአችሁ በማለት እነዚህ ወንድሞች ከእኔ ቀድመው ወደ እናንተ እንዲመጡ ማድረግ አስፈላጊ ሆኖ አግኝቼዋቸዋለሁ፤ በዚህ ዐይነት እኔ በምመጣበት ጊዜ ስጦታችሁ ዝግጁ ይሆናል፤ እናንተም የምትሰጡት በግድ ሳይሆን በፊቃደኛነት መሆኑን ያሳያል፡፡",
      "6": "“ጥቂት የዘራ፤ ጥቂት መከር ይሰበሰባል፤ ብዙ የዘራ ብዙ ይሰበስባል” የሚለውን ቃል አስታውሱ፡፡ ",
      "7": "ስለዚህ ያህቬህ(הוהי) የሚወድደው በደስታ የሚሰጠውን ስለሆነ እያንዳንዱ ለመስጠት የፈለገውን በልቡ ፈቅዶ በደስታ ይስጥ እንጂ  እየተጸጸተ ወይም በግዴታ አይስጥ፡፡ ",
      "8": "ሁልጊዜ በሁሉ ነገር የሚበቃችሁን አግኝታችሁ ለመልካም ሥራ ሁሉ የምታውሉት እንዲተርፋችሁ ያህቬህ(הוהי) በብዛት በረከቱን ሊሰጣችሁ ይችላል፡፡",
      "9": "ይህም፤ “ለድኾች በልግስና ሰጠ፤ ጽድቁም ለዘላለም ይኖራል” ተብሎ እንደተጻፈው ነው፡፡",
      "10": "ለዘሪ ዘርን ለምግብ እንጀራን የሚሰጥ አምላክ የምትዘሩትን ዘር አበርክቶ ይሰጣችኋል፤ የልግስናችሁንም ፍሬ ያበዛላችኋል፡፡",
      "11": "ልግስናችሁም በእኛ አማካይነት የሚደርሳቸው ሰዎች ሁሉ ያህቬህ(הוהי)ን ያመሰግኑ ዘንድ፤ ሁልጊዜ እንድትለግሱ ያህቬህ(הוהי) በሁሉ ነገር ያበለጽጋችኋል፡፡",
      "12": "ይህ የምትፈጽሙት የልግስና አገልግሎት የአማኞችን ችግር ከማስወገዱም በላይ ሰዎች ለያህቬህ(הוהי) ብዙ ምስጋና እንዲያቀርቡ ያደርጋቸዋል፡፡",
      "13": "ይህ የእናንተ የልግስና አገልግሎት እናንተ የመሲሕን ወንጌል ተቀበላችሁ ታማኞች መሆናችሁንና ለእነርሱና ለሌሎችም መለገሳችሁን የሚያስረዳ ስለሆነ ሁሉም ያህቬህ(הוהי)ን ያመሰግናሉ፡፡",
      "14": "እነርሱም ያህቬህ(הוהי) ለእናንተ በሰጣችሁ እጅግ ትልቅ በሆነው ጸጋ ምክንያት ስለሚያፈቅሯችሁ ይጸልዩላችኋል፡፡",
      "15": "በሰው ቃል ሊነገር ስለማይቻለው ስጦታው፤ ያህቬህ(הוהי) የተመሰገነ ይሁን፡፡"
    },
    "Chapter 10": {
      "1": "እኔ ጳውሎስ በእናንተ ፊት ሳለሁ ዐይን አፋር የተባልሁ፤ ከእናንተ ስርቅ ግን በእናንተ ላይ ደፋር የተባልሁ፤ በክርስቶስ ገርነትና ደግነት እለምናችኋለሁ፤",
      "2": "የምለምናችሁም ወደ እናንተ በምመጣት ጊዜ በድፍረት እንድናገር እንዳታደርጉኝ ነው፤ በሥጋ አስተሳሰብ እንደምንመላለስ አድርገው በሚገምቱን በአንዳንድ ሰዎች ፊት ግን በድፍረት ለመናገር እችላለሁ፡፡",
      "3": "ምንም እንኳ በዓለም ብንኖር፤ የምንዋጋው እንደ ዓለም ሰዎች አይደለም፡፡",
      "4": "የጦር መሣሪያዎቻችንም ምሽግ ለማፍረስ የሚያስችል መለኮታዊ ኃይል ያላቸው ናቸው እንጂ እንደ ዓለም የጦር መሣሪያዎች አይደሉም፡፡",
      "5": "በያህቬህ(הוהי) ዕውቀት ላይ በትዕቢት የሚነሣውን ክርክርና ከንቱ አሳብ እናፈርሳለን፤ አእምሮን ሁሉ እየማረክንም ለመሲሕ እንዲታዘዝ እናደርጋለን፡፡",
      "6": "የእናንተ ታዛዥነት ፍጹም መሆኑን ከተረዳን በኋላ፤ ማንኛውንም አለመታዘዝ ለመቅጣት ዝግጁዎች እንሆናለን፡፡",
      "7": "እናንተ የምትመለከቱት ውጫዊውን ነገር ነው፤ ማንም ሰው “የመሲሕ ነኝ” ብሎ ቢተማመን እንደገና ያስብበት፤ እኛም እንደ እርሱ የመሲሕ መሆናችንን ይገንዘብ፡፡",
      "8": "ጌታ ስለሰጠን ሥልጣን በጣም ብመካም አላፍርበትም፤ ምክንያቱም ይህ ሥልጣን የተሰጠን እናንተን ለማነጽ እንጂ ለማፍረስ አይደለም፡፡",
      "9": "በመልእክቴ የማስፈራራችሁ አይምሰላችሁ፤",
      "10": "ምናልባት አንዳንዶች “የጳውሎስ መልእክቶች ከባዶችና ብርቱዎች ናቸው፤ ሰውነቱ ግን ሲታይ ደካማ ነው፤ ንግግሩም የተናቀ ነው” ይሉ ይሆናል፡፡",
      "11": "ይህን የሚሉ ሰዎች እኛ በሩቅ ሆነን በመልእክቶቻችን በምንጽፈውና በቅርብም ከእናንተ ጋር ሆነን በምንሠራው መካከል ምንም ልዩነት አለመኖሩን ይገንዘቡ፡፡",
      "12": "ይህን እንጂ ራሳቸውን ከሚያመሰግኑ ከአንዳንድ ሰዎች ጋር ራሳችን ልናወዳድር ወይም ራሳችንን ልናነጻጽር አንደፍርም፤ እነርሱ ግን ራሳቸውን ከራሳቸው ጋር በማመዛዘናቸውና ራሳቸውንም ከራሳቸው ጋር በማወዳደራቸው አስተዋዮች አይደሉም፡፡",
      "13": "እኛ ግን እስከ እናንተም እንኳ እስክንደርስ ያህቬህ(הוהי) በሰጠን የሥራ ክልል እንመካለን እንጂ ከመጠን በላይ የምንካ አይደለንም፡፡",
      "14": "እናንተም ያላችሁት በሥራችን ክልል ውስጥ ስለሆነ የመሲሕን የምስራች ቃል ለማብሰር ወደ እናንተ በመጣን ጊዜ ከዚያ ክልል አላለፍንም፡፡",
      "15": "ስለዚህ ያህቬህ(הוהי) ለእኛ ከወሰነልን ክልል አልፈን በሌሎች ሥራ ያለ ልክ አንመካም፤ ይልቅስ እምነታችሁ እንዲያድግና የእኛም ሥራ ያህቬህ(הוהי) በወሰነልን ክልል በእናተ መካከል ይበልጥ እንዲያድግ ተስፋ እናደርጋለን፡፡",
      "16": "እንግዲህ በሌላው ሰው የሥራ ክልል ውስጥ ገብተን አስቀድሞ በተሠራው ሥራ ሳንመካ ከእናንተ ወዲያ ባሉት አገሮች የምስራቹን ቃል ለማብሰር እንችላለን፡፡",
      "17": "ነገር ግን “የሚመካ በያህቬህ(הוהי) ይመካ፡፡”",
      "18": "ምክንያቱም ሰው ለመመስገን የሚበቃው ያህቬህ(הוהי) ሲያመሰግነው ነው እንጂ ራሱን በራሱ ሲያመስግን አይደለም፡፡"
    },

    "Chapter 11": {
      "1": "ጥቂቱን ምኝነቴን እንድትታገሱኝ እፈልጋለሁ፤ በእርግጥ ትታገሱኛላችሁ፡፡",
      "2": "ያህቬህ(הוהי) ለእናንተ እንደሚቀናላችሁ፤ እኔም ለእናንተ እቀናላችኋለሁ፤ የምቀናላችሁም እንደ ንጽሕት ድንግል ለአንድ ወንድ ስላጨኋችሁ ነው፤ እርሱም መሲሕ ነው፡፡",
      "3": "እባብ ሔዋንን በተንኮሉ እንዳታለላት ምናልባት፤ የእናንተም አሳብ ተበላሽቶ ለክርስቶስ ያላችሁን ቅንነትና ንጽህና ትተዋላችሁ ብዬ እፈራለሁ፡፡",
      "4": "ምክንያቱም አንድ ሰው ወደ እናንተ መጥቶ እኛ የሰበክነውን ሳይሆን ሌላ ያሹዋ ቢሰብክላችሁ፤ ወይም የተቀበላችሁትን መንፈስ ሳይሆን ሌላ መንፈስ ብትቀበሉ፤ ወይም የተቀበላችሁትን የምስራች ቃል ሳይሆን ሌላ ብትቀበሉ ዝምብላችሁ ትታገሳላችሁ፡፡",
      "5": "ነገር ግን እኔ ከነዚህ ታላቅ ሐዋርያት በምንም ነገር የማንስ አይመስለኝም፡፡",
      "6": "ጥሩ አነጋገር ባይኖረኝም እንኳ ዕውቀት አይጎድለኝም፤ ይህንንም ብዙ ጊዜ በብዙ መንገድ በግልጥ አስረድተናችኋል፡፡",
      "7": "እኔ የያህቬህ(הוהי)ን ወንጌል ያለ ደመወዝ ለእናንተ መስበኬና እናተን ከፍ ለማድረግ ራሴን ማዋረዴ ምናልባት እንደ ኃጢአት ተቆጥሮብኝ ይሆን?",
      "8": "እናንተን ለማገልገል ከሌሎች አብያተ ክርስቲያናት ዕርዳታ በመቀበሌ እነርሱን ዘርፌአቸዋለሁ፡፡",
      "9": "ከእናንተ ጋር ሳለሁ ችግር በደረሰብኝ ጊዜ ከመቆዶንያ የመጡ ወንድሞች በሚያስፈልገኝ ነገር ሁሉ ይረዱኝ ስለነበር በምንም ሸክም አልሆንኩም፤ ለወደፊትም ሸክም አልሆንባችሁም፡፡",
      "10": "የመሲሕ እውነት በእኔ ውስጥ በመኖሩ፤ እንዳልመካ የሚያደርገኝ በአካይያ አገሮች ማንም የለም፡፡",
      "11": "ምክንያቱስ ምንድን ነው? ስለማልወዳችሁ ነውን? እንደምወዳችሁስ ያህቬህ(הוהי) ያውቃል፡፡",
      "12": "እነዚህ ሌሎች ሐዋርያት “እኛም እንደ እነ ጳውሎስ እንሠራለን” እያሉ የሚመኩበትን ምክንያት ለማሳጣት አሁን የማደርገውን ወደፊትም ደግሞ አደርጋለሁ፡፡",
      "13": "እንደእነዚህ ያሉ ሰዎች የመሲሕ ሐዋርያት ለመምሰል ራሳቸውን የሚለውጡ ሐሰተኞች ሐዋርያትና አታላዮች ሠራተኞች ናቸው፡፡",
      "14": "ይህም የሚያስደንቅ ነገር አይደለም፤ ምክንያቱም ሰይጣን እንኳ የብርሃን መልአክ ለመምሰል ራሱን ይለውጣል፡፡",
      "15": "ስለዚህ የሰይጣንም አገልጋዮች የጽድቅ አገልጋዮች ለመምሰል ራሳቸውን ቢለውጡ አያስደንቅም፤ በመጨረሻ የሥራቸውን ዋጋ ያገኛሉ፡፡",
      "16": "“ማንም ሰው እኔ ሞኝ የሆንሁ አይምሰለው” ብዬ እንደገና እናገራለሁ፡፡ ሞኝ ብመስላችሁም እንኳ ጥቂት እንድመካ እንደ ሞኝ አድርጋችሁ ቁጠሩኝ፡፡",
      "17": "እንደዚሁ በትምክሕት ስናገር፤ምናገረው እንደ ጌታ ፍቃድ ሳይሆን እንደ ሞኝ ሆኜ ነው፡፡",
      "18": "ብዙዎች በሥጋዊ ነገር ስለሚመኩ እኔም እመካለሁ፡፡",
      "19": "እናንተ አስተዋዮች እንደመሆናችሁ መጠን ሞኞችን ያለ ቅሬታ ትታገሣላችሁ፡፡",
      "20": "እንዲሁም ማንም እንደ ባሪያ ቢያደርጋችሁ ማንም ቢበዘብዛችሁ፤ ማንም ቢቀማችሁ፤ ማንም ቢንቃችሁ፤ ማንም ፊታችሁን በጥፊ ቢመታችሁ ትታገሳላችሁ፡፡",
      "21": "ምንም እንኳ የሚያሳፍረኝ ቢሆንም እንደ እናንተ በመታገስ ብርቱዎች አለመሆናችን እንልጥላችኋለሁ፤ ነገር ግን ማንም ለመመካት ቢደፍር፤ እኔም እንደ እርሱ ደፍሬ እመካለሁ፤ ይህን የምለው አሁንም እንደ ሞኝ ሆኜ ነው፡፡",
      "22": "እነርሱ ዕብራውያን ናቸውን? እኔም ዕብራዊ ነኝ፤ እነርሱ እሥራኤላውያን ናቸውን? እኔም እሥራኤላዊ ነኝ፤ እነርሱ የአብርሃም ዘር ናቸውን? እኔም የአብርሃም ዘር ነኝ፡፡",
      "23": "እነርሱ የመሲሕ አገልጋዮች ናቸውን? እኔ ከእነርሱ ይበልጥ የመሲሕ አገልጋይ ነኝ፤ ይህንንም ስል እንደ ዕብድ መናገሬ ነው፤ ብዙ ጊዜ በሥራ ደክሜአለሁ፤ ብዙ ጊዜ ታስሬአለሁ፤ ብዙ ጊዜ ተገርፌአለሁ፤ ብዙ ጊዜ በሞት አደጋ ላይ ተገኝቻለሁ፤",
      "24": "ሠላሳ ዘጠኝ ሠላሳ ዘጠኝ ጅራፍ አምስት ጊዜ በአይሁዳውያን ተገርፌአለሁ፤",
      "25": "ሦስት ጊዜ በዱላ ተደብድቤአለሁ፤ አንድ ጊዜ በድንጋይ ተወግሬአለሁ ሦስት ጊዜ የመርከብ አደጋ ደርሶብኛል፤ አንድ ሌሊትና አንድ ቀን በባሕር ላይ ነበርሁ፤",
      "26": "በጉዞዬ ብዛት የወንዝና የጎርፍ፤ የሽፍቶች አደጋ ደርሶብኛል፤ በከተማና በባሕርም አደጋ ደርሶብኛል፤ ከአይሁዳውያን ወገኖቼና ከአረማውያን አደጋ ደርሶብኛል፤ እንዲሁም ከሐሰተኞች አማኞች አደጋ ደርሶብኛል፡፡",
      "27": "ብዙ ሥራና ድካም ነበረብኝ፤ ብዙ ጊዜ እንቅልፍ አጥቻለሁ በርሃብና በውሃ ጥም ተጨንቄአለሁ፤ ብዙ ጊዜም የምግብ እጦት ደርሶብኛል፤ ብርድና መራቆትም ደርሶብኛል፡፡",
      "28": "ሌላውንም ሁሉ ነገር ሳልቆጥር ስለ አብያተ ክርስቲያናት ሁሉ በማሰብ እጨነቅ ነበር፡፡ አንድ ሰው ሲደክም እኔም አብሬው እደክማለሁ አንድ ሰው በኃጢአት ሲሰናከል፤ እኔም እናደዳለሁ፡፡",
      "29": "መመካት የሚያስፈልግ ቢሆን፤ እኔ የምመካው ደካማነቴን በሚያሳዩ ነገሮች ነው፡፡",
      "30": "ለዘልአለም የተመሰገነው የጌታችን የያሹዋ መሺያ አባት የሆነው አምላክ እንደማልዋሽ ያውቃል፡፡",
      "31": "በደማስቆ ከተማ በነበርሁት ጊዜ ከንጉሡ ከአሬታስ በታች የነበረው የሕዝብ ገዥ እኔን ለመያዝ ፈልጎ የከተማውን በሮች በዘበኞች ያስጠብቅ ነበር፡፡",
      "32": "ነገር ግን ሰዎች በግንቡ መስኮት በኩል በቅርጫት አድርገው አወረዱኝና ከእጁ አመለጥሁ፡፡"
    },
    "Chapter 12": {
      "1": "ምንም እንኳ በመመካት ጥቅም ባይገኝበትም፤ መመካት ካስፈለገ ጌታ በሰጠኝ መገለጥ ወይም ራእይ እመካለሁ፡፡",
      "2": "የመሲሕ የሆነ አንድ ሰው ዐውቃለሁ፤ ይህ ሰው ከአስራ አራት ዓመት በፊት ከሰማያት በላይ ወዳለው ሰማይ ተነጠቀ፤ (የተነጠቀው ከነሥጋው ይሁን ወይም አይሁን አላውቅም ያህቬህ(הוהי) ያውቃል፡፡)",
      "3": "ከነስጋው ይሁን ወይም አይሁን አላውቅም፤ ያህቬህ(הוהי) ያውቃል፤",
      "4": "ነገር ግን ይህ ሰው ወደ ገነት እንደተነጠቀ አውቃለሁ፤ እዚያ እርሱ በሰው ቃል ሊገለጥና ሰውም ሊናገረው የማይችለውን ነገር ሰማ፡፡",
      "5": "እንደዚህ ስላለው ሰው እመካለሁ፤ ስለራሴ ግን ከደካማነቴ በቀር ሌላ የምመካበት ነገር የለም፡፡",
      "6": "ታዲያ እኮ እኔ እውነት ስለምናገር መመካት ብፈልግም ሞኝ አልሆንም፤ ነገር ግን ማንም በእኔ ላይ ከሚያየውና ስለ እኔ ከሚሰማው በላይ ግምት እንዳይሰጥ ብዬ ከመመካት እቆጠባለሁ፡፡",
      "7": "ከነዚህ ከተገለጡልኝ ታላላቅ ነገሮች የተነሣ እንዳልታበይ፤ ሥጋዬን እንደ እሾኽ የሚወጋ ሥቃይ ተሰጠኝ፤ ይህም የሰይጣን መልእክተኛ በመሆን እያጎሸመ በማሠቃየት እንዳልታበይ ደርገኛል፡፡",
      "8": "ይህ የሚያሰቃየኝ ነገር ከእኔ እንዲወገድልኝ ጌታን ሥስት ጊዜ ለመንኩት፡፡",
      "9": "ነገር ግን እርሱ “የእኔ ኃይል የሚገለጠው በአንተ ደካማነት ስለሆነ ጸጋዬ ይበቃሃል” አለኝ፤ ስለዚህ የመሲሕ ኃይል በእኔ እንዲሆን ከምን ጊዜውም ይልቅ በደካማነቴ ልመካ እወዳለሁ፡፡",
      "10": "ኃይል የማገኘው ደካማ በምሆንበት ጊዜ ስለሆነ ስለ መሲሕ ስደክም፤ ስሰደብ፤ ስቸገር፤ ስስደድ ስንገላታ ደስ ይለኛል፡፡",
      "11": "እንደሞኝ ተናገርሁ! ታዲያ እኮ እንዲህ እንድናገር ያደረጋችሁኝ እናንተ ናችሁ፤ እኔን ማመስገን የሚገባችሁ እናንተ ነበራችሁ፤ ምክንያቱም ምንም እንኳ እኔ ማንነቴ  ያልታወቀ ሰው ብሆንም፤ ታላላቅ ከተባሉት ሐዋርያት በምንም አላንስም፡፡",
      "12": "እኔ እውነተኛ ሐዋርያ መሆኔን የሚያስረዱት ነገሮች እኔ በመካከላችሁ ሳለሁ በትዕግሥት የፈጸምሁአቸው ሥራዋች ናቸው፤ እነዚህም ምልክቶችና ድንቅ ነገሮች ተአምራትም ናቸው፡፡",
      "13": "በእናንተ ላይ ሸክም ሳልሆን ከመቅረቴ በቀር፤ ከሌሎች አብያተ ክርስቲያናት እናተን ያሳነሱአችሁ በምንድን ነው? ይህም ጥፋት ሆኖ ከተቆጠረ ይቅር በሉኝ፡፡",
      "14": "ወደ እናንተ ለመምጣት ስዘጋጅ አሁን ሦስተኛዬ ነው፤ እኔ ሸክም ልሆንባችሁ አልፈልግም፤ ምክንያቱም እኔ የምፈልገው እናንተን እንጂ ገንዘባችሁን አይደለም፡፡ ለልጆቻቸው ገንዘብ ማከማቸት የሚገባቸው ወላጆች ናቸው እንጂ ልጆች ለወላጆቻቸው ገንዘብ አያከማቹም፡፡",
      "15": "ስለ እናንተ እንኳን ገንዘቤን ራሴንም አሳልፌ ብሰጥ ደስ ለኛል፤ ታዲያ እኔ ይህን ያህል ብዙ ስወዳችሁ እናንተ የምትወድዱኝ በጥቂቱ ነውን?",
      "16": "ያም ሆነ ይህ ሸክም አልሆንሁባችሁም፤ እናንተ እንደምትሉትም በተንኮልና በማታለል የያዝሁአችሁ ይመስላችኋል፡፡",
      "17": "ከላክሁአቸው ሰዎች በአንዱ እንኳ አማካይነት በዘበዝሁአችሁን?",
      "18": "ቲቶ ወደ እናንተ እንዲመጣ ለመንሁት፤ ያንን ወንድማችንንም ከእርሱ ጋር ላክሁት፤ ታዲያ ቲቶስ በዘበዛችሁን? እኔና እርሱ ያገለገልናችሁ በአንድ መንፈስ አልነበረምን? አካሄዳችንስ አንድ አልነበረምን?",
      "19": "እስከ አሁን የምታስቡት እኛ በእናንተ ፊት ስለ ራሳችን እንደምንከላከል አድርጋችሁ ነውን? እኛ በመሲሕ ሆነን የምንናገረው በያህቬህ(הוהי) ፊት ነው፤ ወዳጆቼ ሆይ! እኛ ይህ ሁሉ የምንናገረው እናንተን ለማነጽ ብለን ነው፡፡",
      "20": "እኔ ወደዚያ በምመጣበት ጊዜ ምናልባት ልትሆኑ እንደምፈልገው ሳትሆን እንገናኝ ይሆናል ብዬ እፈራለሁ፤ እንዲሁም በእናንተ ዘንድ ጥልቅ ቅንአት ቁጣ አድመኛነት የሰው ስም ማጥፋት ሐሜት ትዕቢት ሁከት ይኖሩ ይሆናል ብዬ እፈራለሁ፡፡",
      "21": "እንደገና ወደ እናንተ ስመጣ አምላኬ ምናልበት በእናንተ ፊት ያዋርደኛል ብዬ እፈራለሁ፤ ከዚህ ቀደም ኃጢአት ሠርተው በዚሁ በሠሩት ብልግናቸውና ዝሙታቸው በመዳራታቸውም ንስሓ ስላልገቡት ሰዎች ሐዘን ላይ እወድቃለሁ ብዬ እፈራለሁ፡፡"
    },
    "Chapter 13": {
      "1": "እንግዲህ ወደ እናንተ ስመጣ ይህ ሦስተኛዬ ነው፤ መቼም ሁሉ ነገር የሚረጋገጠው በሁለት ወይም በሦስት ምስክሮች ነው፡፡",
      "2": "በሁለተኛው ጉብኝቴ ከእናንተ ጋር በነበርሁ ጊዜ በማጠንቀቅ ተናግሬ ነበር፤ አሁንም ደግሞ በሩቅ ሆኜ ከዚህ ቀደም ኃጢአት ለሠሩትና ለሌሎችም በማጠንቀቅ እናገራለሁ፤ አሁን ወደ እናንተ ተመልሼ በምመጣበት ጊዜ ለማንም አልራራም፤",
      "3": "በዚህ ዐይነት በእኔ አማካይነት የሚናገረው መሲሕ መሆኑን ትረዳላችሁ፤ በእናንተ ዘንድ የሚታየው የእርሱ ኃይል ነው እንጂ ድካሙ አይደለም፡፡",
      "4": "እርሱ በመስቀል ላይ ተሰቅሎ የሞተው በደካማነት ቢሆንም፤ አሁን በያህቬህ(הוהי) በሕይወት ይኖራል፤ እኛም ከእርሱ ጋር ደካሞች ሆነናል፤ ከእናንተ ጋር ባለን ግንኝነት ግን ከእነርሱ ጋር በያህቬህ(הוהי) ኃይል እንኖራለን፡፡",
      "5": "በእምነት መሆናችሁን ለማረጋገጥ ራሳችሁን መርምሩ፤ ራሳችሁን ፈትኑ፤ ያሹዋ መሺያ በውስጣችሁ መሆኑን አልተገነዘባችሁምን? አለበለዚያማ በፈተና ወድቃችኋል ማለት ነው!",
      "6": "እኛ በፈተና አለመውደቃችንን እንደምትገነዘቡ ተስፋ እናደርጋለን፡፡",
      "7": "ከቶ ምንም ክፉ ነገር እንዳታደርጉ ወደ ያህቬህ(הוהי) እንጸልያለን፤ የምንጸልየውም ምንም እንኳ እኛ ብቁዎች ሆነን ሳንታይ ብንቀርም እናንተ ዘወትር መልካም የሆነውን ነገር እንድታደርጉ ነው እንጂ የእኛን ብቃት ለማሳየት አይደለም፡፡",
      "8": "ምክንያቱም እኛ ስለ እውነት እንሠራለን እንጂ ከእውነት ተቃራኒ የሆነ ምንም ነገር አንሠራም፡፡",
      "9": "እኛ ደካሞች ስንሆን እናንተ ግን ብርቱዎች ስትሆኑ ደስ ይለናል፤ የእኛ ጸሎት እናንተ ፍጹሞች እንድትሆኑ ነው፡፡",
      "10": "ይህ መልእክት ከእናንተ ርቄ ሳለሁ የጻፍሁላችሁ በዚሁ ምክንያት ነው፤ በዚህ ዐይነት ወደ እናንተ በምመጣበት ጊዜ ጌታ በሰጠኝ ሥልጣን አላስጨንቃችሁም፤ ምክንያቱም ጌታ ሥልጣን የሰጠኝ እናንተን ለማነጽ እንጂ እናንተን እናንተን ለማፍረስ አይደለም፡፡",
      "11": "በተረፈውስ ወንድሞቼ ሆይ! ደህና ሁኑ፤ ፍጹሞች ለመሆን ተጣጣሩ፤ ምክሬን ስሙ፤ እርስ በርሳችሁ ተስማሙ፤ በሰላምም ኑሩ፤ የፍቅርና የሰላም አምላክ ከእናተ ጋር ይሆናል፡፡",
      "12": "በወንድማችነት ስሜት እየተሳሳማችሁ ሰላምታ ተሰጣጡ፤",
      "13": "ቅዱሳን ሁሉ ሰላምታ ያቀርቡላችኋል፡፡",
      "14": "የጌታ የያሹዋ መሺያ ጸጋ፤ የያህቬህ(הוהי) ፍቅር የመንፈስ ቅዱስ ኅብረት ከሁላችሁ ጋር ይሁን፡፡"
    }
  }
}
