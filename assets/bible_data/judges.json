{
  "judges": {
    "Chapter 1": {
      "1": "ኢያሱ ከሞተ በኋላ የእሥራኤል ሕዝብ 'በከነዓናውያን ላይ አደጋ ለመጣል ከነገዶቻችን መካከል ተቀዳሚ ሆኖ ማን ይዝመት?' ሲሉ የፈጣሪን ጠየቁ፡፡",
      "2": "ፈጣሪው 'የይሁዳ ነገድ ተቀዳሚ ሆኖ ይዝመት፤ እኔ ምድሪቱን ለእነርሱ አሳልፌ እሰጣለሁ' አለ፡፡",
      "3": "የይሁዳ ሕዝብ የስምዖንን ሕዝብ 'ለእኛ ወደተመደበልን ግዛት አብራችሁ ሂዱ፤ አብረንም በከነዓናውያን ላይ አደጋ እንጣል፤ ከዚያም በኋላ ለእናንተ ወደ ተመደበላችሁ ግዛት አብረናችሁ እንሄዳለን' አሉአቸው፡፡ ስለዚህም የስምዖንና፤",
      "4": "የይሁዳ ሕዝብ በአንድነት ሆነው ዘመቱ፤ ፈጣሪው በከነዓናውያንና በፈሪዛውያን ላይ ድልን ሰጣቸው፤ እነርሱም በቤዜቅ ዐሥር ሺ ሠራዊት አሸነፉ፡፡",
      "5": "በዚያም አዶኒቤዜቅን አግኝተው ከእርሱ ጋር ጦርነት ገጠሙ፤",
      "6": "እርሱም ከፊታቸው ሸሸ፤ እነርሱ ግን አባረው ከያዙት በኋላ የእጆቹንና የእግሮቹን አውራ ጣቶች ቆረጡ፤",
      "7": "አዶኒቤዜቅም 'የእጆቻቸውና የእግሮቻቸው አውራ ጣቶች የተቆረጡባቸው ሰባ ነገሥታት ከገበታዬ ሥር ፍርፋሪ እየለቀሙ ይበሉ ነበር፤ በእነርሱ ላይ የፈጸምኩትን ግፍ ዛሬ ፈጣሪው በእኔ ላይ መልሶ አመጣብኝ' ሲል ተናገረ፡፡ ወደ ኢየሩሳሌም ተወስዶ በዚያው ሞተ፡፡",
      "8": "የይሁዳ ሰዎች በኢየሩሳሌም ላይ አደጋ ጥለው ያዙአት፤ ሕዝቧንም ገድለው ከተማይቱን አቃጠሉ፡፡",
      "9": "ከዚህ በኋላ በደቡብ በኩል ፈረቅ በሆነው ምድር፤ በኮረብታዎች ግርጌና ኮረብታማ በሆነችው አገር የሚኖሩትን ከነዓናውያንን ለመውጋት ዘመቱ፤",
      "10": "የቀድሞ ስሟ 'ቂርያትአርባዕ' ተብሎ በሚጠራው በኬብሮን ከተማ የሚኖሩትን ከነዓናውያን ዘምተው አደጋ ጣሉባቸው፤ በዚያም የሼሻይን፤ የአሒማንንና የታልማይን ጎሳዎች አሸነፉ፡፡",
      "11": "ከዚያም የይሁዳ ሰዎች ወደ ደቢር ከተማ ዘመቱ፤ በዚያን ጊዜ ከተማይቱ 'ቂርያትሴፌር' ተብላ ትጠራ ነበር፡፡",
      "12": "ከእነርሱም ታዋቂ የሆነው ካሌብ 'ቀድሞ ቂርያትሴፌርን ለሚይዝ ሰው ሴት ልጄን ዓክሳን እድርለታለሁ' አለ፡፡",
      "13": "የካሌብ ታናሽ ወንድም የቀናዝ ልጅ ዖትኒኤል ከተማይቱን ቀድሞ ያዘ፤ ስለዚህም ካሌብ ሴት ልጁን ዓክሳን ዳረለት፡፡",
      "14": "በጋብቻቸውም ቀን ዖትኒኤል ዓክሳን 'አባትሽ የእርሻ መሬት እንዲሰጥሽ ጠይቂ' አላት፤ እርስዋም ካሌብን ስታይ ከበቅሎዋ ወረደች፤ ካሌብም 'ምን እንድሰጥሽ ትፈልጊያለሽ?' ብሎ ጠየቃት፡፡",
      "15": "እርስዋም 'ጥቂት የውሃ ምንጮች እንዲኖሩኝ እፈልጋለሁ፤ ምክንያቱም የሰጠኸኝ መሬት የሚገኘው በደረቅ ምድር ነው' አለችው፤ ስለዚህ ካሌብ የላይኛውንና የታችኛውን ምንጮች ሰጣት፡፡",
      "16": "የሙሴ አማት የነበረው የቄናዊው ዝርያዎች ከይሁዳ ሕዝብ ጋር በመሆን የተምር ዛፎች ከሞሉባት ከኢያሪኮ ተነስተው፤ በይሁዳ ካለችው ከአራድ በስተደቡብ ወዳለው ደረቅ ምድር ተጓዙ፤ እዚያም በዓማሌቃውያን መካከል ተቀመጡ፡፡",
      "17": "የይሁዳ ሕዝብ ከስምዖን ሕዝብ ጋር በአንድነት ዘምተው በጸፋት ከተማ ይኖሩ የነበሩትን ከነዓናውያን ድል አደረጉ፤ ከተማይቱንም ፈጽመው ካጠፏት በኋላ 'ሖርማ' ብለው ሰየሟት፤",
      "18": "19ፈጣሪው የይሁዳን ሕዝብ ስለረዳ ኮረብታማዋን አገር ወረሱ፤ እንዲሁም ጋዛን ፤ አስቀሎናን ወይም ዔቅሮንን በዙሪያቸው ካለው ግዛቶች ጋር ያዙ፤ እነዚህ በባሕር ዳርቻ የሚኖሩ ሕዝብ ከብረት የተሠሩ ሠረገላዎች ስለነበሩአቸው የይሁዳ ሕዝብ እነርሱን ማባረር ተሣናቸው፤",
      "20": "ሙሴ ባዘዘው መሠረት ኬብሮን የዐናቅ ዝርያዎች የሆኑትን ሦስት ጎሳዎች ከከተማይቱ ላስወጣው ለካሌብ ተሰጠ፡፡",
      "21": "የብንያም ነገድ ሕዝብ ግን በኢየሩሳሌም የሚኖሩትን ኢያቡሳውያንን አላስወጡም ነበር፤ ከዚያን ጊዜም ጀምሮ ኢያቡሳውያን ከብንያም ሕዝብ ጋር አብረው መኖርን ቀጠሉ፡፡",
      "22": "23የኤፍሬምና የምናሴ ነገዶች በዚያን ጊዜ ሎዛ ተብላ ትጠራ የነበረችው በቤትኤል ከተማ ላይ አደጋ ለመጣል አብረው ዘመቱ፤ ፈጣሪው ረዳቸው፤ እነርሱም ወደ ከተማይቱ ሰላዮችን ላኩ፤",
      "24": "ሰላዮቹም ከከተማይቱ የሚወጣ አንድ ሰው አግኝተው 'ወደ ከተማይቱ እንዴት መግባት እንደሚቻል ብትነግረን ጉዳት እንዳይደርስብህ እናደርጋለን' አሉት፡፡",
      "25": "እርሱም አሳያቸው፤ የኤፍሬምና የምናሴ ሕዝብም ከዚህ ሰውና ከቤተሰቡ በቀር በከተማይቱ ውስጥ የሚኖሩትን ሁሉ ገደሉ፡፡",
      "26": "ያም ሰው ዘግይቶ ወደ ሂታውያን ምድር ሄዶ ከተማ ሠራና 'ሎዛ' ብሎ ሰየማት፤ እስከ ዛሬም የምትጠራበት ስም ይኸው ነው፡፡",
      "27": "የምናሴ ነገድ በቤትሻን፤ በታዕናክ፤ በዶር፤ በዪብለዓም፤ በመጊዶና በአቅራቢያቸው ባሉ መንደሮች የሚኖሩትን ሓዝብ አላስወጡም ነበር፤ ከነዓናውያንም በዚያው አንሰራርተው መኖርን ቀጠሉ፤",
      "28": "እስራኤላውያን ብርታት ባገኙ ጊዜ ከነዓናውያን ለእነርሱ የጉልበት ሥራ እንዲሠሩላቸው ያስገድዱአቸው ነበር፤ ሆኖም ሁሉንም ማስወጣት አልቻሉም ነበር፡፡",
      "29": "የኤፍሬም ነገድም በጌዜር ከተም ይኖሩ የነገሩትን ከነዓናውያንን አላባረሩም ነበር፤ ስለዚህ ከነዓናውያን እዚያው ከእነርሱ ጋር ነዋሪዎች ሆኑ፡፡",
      "30": "የዛብሎን ነገድ በቂትሮንና በናህላል ከተሞች ይኖሩ የነበሩትን ሕዝብ አላስወጡም ነበር፤ ስለዚህ ከነዓናውያን እዚያው ከእርሱ ጋር ነዋሪዎች ሆኑ፤ ሆኖም ለዛብሎናውያን የጉልበት ሥራ ለመሥራት ይገደዱ ነበር፡፡",
      "31": "የአሴር ነገድ በዓኮ፤ ቨሲዶና፤ በአሕላብ፤ በአክዚብ፤ በሔልባ፤ በአፌቅና በረሖብ ከተሞች ይኖሩ የበነበሩትን ሕዝብ አላባረሩም ነበር፡፡",
      "32": "ከነዓናውያንንም ሳያስወጡ በመቅረታቸው የአሴር ሕዝብ በዚያው ከእነርሱ ጋር አብረው ይኖሩ ነበር፡፡",
      "33": "የንፍታሌም ነገድ በቤትሼሜሽና በቤትዓናት ከተሞች ይኖሩ የነበሩትን ሕዝብ አላስወጡም፤ ስለዚህን የንፍታሌም ሕዝብ ከከነዓናውያን ግር እዚያው አብረው መኖርን ቀጠሉ፤ ሆኖም የጉልበት ሥራ እንዲሠሩላቸው ከነዓናውያንን ያስገድዱአቸው ነበር፡፡",
      "34": "አሞራውያን የዳንን ነገድ ሕዝብ ወደ ኮረብራማው አገር አባረሩአቸው፤ ወደ ሜዳማውም ምድር እንዲወርዱ አልፈቀዱላቸውም፤",
      "35": "አሞራውያን በአያሎን፤ በሻዓልቢምና በሔሬስ ተራራ መኖርን ቀጠሉ፤ ነገር ግን የኤፍሬምና የምናሴ ነገዶች የእነርሱ ተገዥዎች አድርገው የጉልበት ሥራ እንዲሠሩላቸው ያስገድዱአቸው በበር፡፡",
      "36": "የአሞራውያን ይኸውም የኤዶማውያን ወሰን ከሴላዕ በስተሰሜን እስከ ዐቅራቢም መተላለፊያ ይደርስ ነበር፡፡"
    },
    "Chapter 2": {
      "1": "የእግዚአብሔር መልአክ ከጊልጋላ ወደ ቦኪም ሄዶ እስራኤላውያንን እንዲህ አላቸው፤ “እኔ ከግብጽ ምድር አውጥቼ ለቀድሞ አባቶቻችሁ ልሰጣቸው ቃል ወደገባሁላቸው ምድር አመጣኋችሁ፤ እንዲህም አልሁ፣ “ከእናንተ ጋር የባሁትን ቃል ኪዳን ከቶ አላፈርስም፤",
      "2": "እናንተ በዚች ምድር ከሚኖሩ ሕዝብ ጋር ምንም ዓይነት ቃል ኪዳን አታድርጉ፤ መሠዊያዎቻቸውንም አፍርሱ፤” እናንተ ግን እኔ ያዘዝሁአችሁን ማድረግ ትታችሁ፣ ተቃራኒ የሆነውን ነገር ፈጸማችሁ፡፡",
      "3": "ስለዚህ አሁን ወደ ፊት በምትጓዙበት ጊዜ እነዚህን ሕዝብ እንደማላስወጣላችሁ እነግራችኋለሁ፤ እነርሱ ለእናንተ ብርቱ ጠላቶች ይሆኑባችኋል፤ ባዕዳን አማልክቶቻቸውም ወጥመድ ይሆኑባችኋል፡፡”",
      "4": "መልአኩም ይህን በተናገረ ጊዜ የእስራኤል ሕዝብ ሁሉ ማልቀስ ጀመሩ፤",
      "5": "ያ ስፍራ “ቦኪም” ተብሎ የተጠራውም በዚህ ምክንያት ነው፤ በዚያም ለአግዚአብሔር መሥዋዕት አቀረቡ፡፡",
      "6": "ኢያሱ የእስራኤል ሕዝብ በየፊናቸው ተሰናብተው እንዲሄዱ አደረገ፤ እያንዳንዱም ሰው ከምድሪቱ የተመደበለትን ድርሻ ለመረከብ ሄደ፡፡",
      "7": "ኢያሱ በሕይወት እስከነበረበት ጊዜ የእስራኤል ሕዝብ የእግዚአብሔርን በእምነት አገለገሉ፤ እርሱም ከሞተ በኋላ እግዚአብሔር ለእስራኤል ታላላቅ ነገሮች በዓይናቸው የተመለከቱ የሕዝብ መሪዎች በሕይወት እስከነበሩበት ጊዜ ድረስ እግዚአብሔርን ማገልገላቸውን አላቋረጡም፡፡",
      "8": "የእግዚአብሔር አገልጋይ የሆነው የነዌ ልጅ ኢያሱ ዕድሜው መቶ አሥር ዓመት ሲሆነው ሞተ፤",
      "9": "የራሱ ድርሻ በሆነው ርስት ተቀበረ፤ ይህም እርሱ የተቀበረበት ምድር በኮረብታማው የኤፍሬም አገር ከጋዓሽ ተራራ በስተሰሜን የሚገኘውና “ቲምናትሴራሕ” ተብሎ የሚጠራው ነው”",
      "10": "ያ ትውልድ በሙሉ ሞተ፤ ከዚያም ቀጥሎ የመጣው ትውልድ እግዚአብሔርንና ለእስራኤል ያደረገውን መልካም ነገር ሁሉ ረሳ፡፡",
      "11": "ከዚህ በኋላ የእስራኤል ሕዝብ እግዚአብሔርን በደሉ፤ “በዓል” ተብለው የሚጠሩትን ባዕዳን አማልክት ማምለክ ጀመሩ፤",
      "12": "የቀድሞ አባቶቻቸው አምላክ የሆነውና ከግብጽ ያወጣቸውን እግዚአብሔርን ማገልገል ተው፤ በዚህም ፈንታ በዙሪያቸው ያሉ ሕዝብ የሚያመልኩአቸውን ሐሰተኞች አማልክት ማገልገል ጀመሩ፤ ለእነርሱም በመስገድ እግዚአብሔርን አስቈጡት፡፡",
      "13": "እግዚአብሔርን ማምለክ ትተው “በዓልና ዓስታሮት” ተብለው ለሚጠሩት ባዕዳን አማልክት ሰገዱ፤",
      "14": "ከዚህም የተነሣ እግዚአብሔር በእስራኤል ላይ በብርቱ ተቈጣ፤ ወንበዴዎችም በእነርሱ ላይ አደጋ እየጣሉ እንዲዘርፉአቸው ፈቀደ፤ በዙሪያቸው ያሉ ጠላቶቻቸውም እንዲበረቱባቸው አደረገ፡፡ ከዚያም በኋላ እስራኤላውያን ራሳቸውን መከላከል ተሣናቸው፡፡",
      "15": "ወደ ጦርነት በሄዱም ቊጥር ቀደም ብሎ በመሐላ በተናገረው መሠረት እግዚአብሔር ራሱ ይቃወማቸው ነበር፤ ከዚህም የተነሣ እነርሱ በብርቱ ጭንቅ ላይ ወደቁ፡፡",
      "16": "ከዚህ በኋላ ደግሞ እግዚአብሔር ከወራሪዎች የሚያድኑአቸው መሪዎች ለእስራኤላውያን ሰጠ፡፡",
      "17": "ነገር ግን እስራኤላውያን ለመሪዎቻቸው የማይታዘዙ ሆኑ፤ እስራኤል ለእግዚአብሔር ያለውን ታማኝነት አጓድሎ የሌሎች ባዕዳን አማልክት አገልጋይ ሆነ፤ አባቶቻቸው የእግዚአብሔርን ትእዛዛት ያከብሩ ነበር፤ ይህ አዲስ ትውልድ ግን ይህን ማድረግ በፍጥነት ተወ፡፡",
      "18": "እግዚአብሔር ለእስራኤል አንድ መሪ ባስነሣላቸው ቊጥር ያ መሪ እግዚአብሔር ስለሚረዳው በሕይወት እስካለበት ጊዜ ድረስ ሕዝቡን ከጠላቶቻቸው እጅ በመታደግ ያድናቸው ነበር፤ ከሥቃይና ከጭቈና ብዛት ሕዝቡ በሚጮኹበት ጊዜ እግዚአብሔር ምሕረት ያደርግላቸው ነበር፡፡",
      "19": "ነገር ግን መሪው በሚሞትበት ጊዜ ሕዝቡ ወደ ጥንት መንገዳቸው ተመልሰው ከዚያ በፊት ከነበረው ትውልድ የባሰ ክፉ ጠባይ ያሳያሉ፤ ለሌሎች ባዕዳን አማልክት በመስገድ እያገለገሉ ክፉ መንገዳቸውንም መተው አልፈለጉም፤",
      "20": "በዚያን ጊዜ እግዚአብሔር በእስራኤል ላይ ተቈጥቶ እንዲህ አለ፣ “ይህ ትውልድ አባቶቹ እንዲጠብቁት ያዘዝሁአቸውን ቃል ኪዳን አፍርሶአል፤ እነርሱ ለእኔ ስላልታዘዙ፣",
      "21": "ኢያሱ በሞተ ጊዜ በምድሪቱ ላይ ከነበሩት አሕዛብ አንዳቸውን እንኳ አላስወጣም፡፡",
      "22": "እንዲያውም እነዚህ እስራኤላውያን እንደ ቀድሞ አባቶቻቸው መንገዴን ይከተሉ ወይም አይከተሉ እንደሆን የማውቀው በእነዚህ አሕዛብ መሣሪያነት በመፈተን ነው፡፡”",
      "23": "ስለዚህ እግዚአብሔር እነዚያም አሕዛብ በምድሪቱ ላይ እንዲቆዩ አደረገ፤ እነርሱም እስከመጨረሻው ያጠፋቸው ዘንድ ለኢያሱ እንኳ አልፈቀደለትም፤ ኢያሱም ከሞተ በኋላ እግዚአብሔር ወዲያውኑ እንዲባረሩ አላደረገም፡፡"
    },
    "Chapter 3": {
      "1": "ሳይባረሩ በምድሪቱ ላይ የኖሩ አረማውያን ሕዝቦች እነዚህ ናቸው፡- እግዚአብሔር በከነዓን ገና የጦር ልምምድ የሌላቸውን እስራኤላውያን ይፈትኑ ዘንድ አንዳንድ አረማውያን ሕዝብ በምድሪቱ ላይ ተወ።",
      "2": "ይህንንም ማድረጉ እያንዳንዱን የእስራኤላውያን ትውልድ በተለይም ከዚህ በፊት ወደ ጦርነት ሄደው የማያውቁትን በእነርሱ አማካይነት የጦርነት ስልት እንዲማሩ ነው።",
      "3": "በምድሪቱ ላይ የቀሩትም አምስቱ የፍልስጥኤማውያን ከተማች፣ ከነዓናውያን፣ ሲዶናውያንና ከባዓል ሔርሞን ተራራ አንሥቶ እስከ ሐማት መተላለፊያ በሊባኖስ ተራራዎች የሚኖሩት ሒዋውያን ነበሩ።",
      "4": "እነርሱም እግዚአብሔር በሙሴ አማካይነት ለቀድሞ አባቶቻቸው የሰጣቸውን ትእዛዛት እስራኤላውያን ያከብሩ ወይም አያከብሩ እንደሆነ ለማወቅ ለእስራኤል መፈተኛዎች ነበሩ።",
      "5": "በዚህም ዓይነት የእስራኤል ሕዝብ ከከነዓናውያን፣ ከሒታውያን፣ ከአሞራውያን፣ ከፊሪዛውያን፣ ከሒዋውያንና ከኢያቡሳውያን ጋር አብረው ነዋሪዎች ሆኑ።",
      "6": "ከእነርሱም ጋር ተጋብተው ለባዕዳን አማልክቶቻቸው ሰገዱ።",
      "7": "የእስራኤል ሕዝብ በእግዚአብሔር ፊት በደል ሠሩ፤ እርሱንም ረስተው በዓልና አሼራ ለተባሉት ባዕዳን አማልክት ሰገድ፤",
      "8": "ከዚህም የተነሣ እግዚአብሔር በእስራኤል ላይ ተቈጥቶ ንጉሥ ኩሻን ሪሸዓታይም ድል ነሥቶ እንዲይዛቸው ፈቀደ፤ ለስምንት ዓመትም ገዛው፤",
      "9": "ከዚህ በኋላ እስራኤላውያን ወደ እግዚአብሔር ጮኹ፤ እርሱም በመታደግ ነፃ የሚያወጣቸውን ሰው ላከላቸው፤ ይህም ሰው የካሌብ ታናሽ ወንድም የሆነው የቀናዝ ልጅ ዖትኒኤል በንጉሠ ኩሻን ላይ ዘምቶ በእግዚአብሔር ዕርዳታ ድል አደረገው።",
      "10": "የእግዚአብሔር መንፈስ በእርሱ ላይ ወረደ፤ ለእስራኤልም ፈረደ፤ ወጥቶም በጦርነት ኩሻን ሪሸዓታይምን ንጉሥ መታ፤ እጁም በኩሻን ሪሸዓታይም ላይ አሸነፈ።",
      "11": "በምድሪቱም ላይ ለአርባ ዓመት ያህል ሰላም ሰፍኖ ከቆየ በኋላ ዖትኒኤል ሞተ።",
      "12": "የእስራኤል ሐዝብ እንደገና በእግዚአብሔር ፊት በደል ሠሩ፤ በዚህም ምክንያት እግዚአብሔር የሞአቡን ንጉሥ ዔግሎንን ከእስራኤል ይበልጥ የበረታ እንዲሆን አደረገው።",
      "13": "ዔግሎንም ከዓሞናውያንና ከዓማሌቃውያን ጋር ተባበረ፤ እስራኤላውያንም ድል ነሥተው የተምር ዛፎች የሞሉባትን የኢያሪኮን ከተማ ያዙ።",
      "14": "እስራኤላውያን ለአሥራ ስምንት ዓመት የዔግሎን ተገዥዎች ሆነው ቆዩ።",
      "15": "ከዚህ በኋላ እስራኤላውያን ወደ እግዚአብሔር ጮኹ፤ እርሱም በመታደግ ነፃ የሚያወጣቸውን ሰው ላከላቸው፤ ያም ሰው ከብንያም ነገድ የጌራ ልጅ የሆነው ኤሁድ ነበር፤ እርሱም ግራኝ ነበር፤ የእስራኤል ሕዝብ ኤሁድን ገጸበረከት አስይዘው ወደ ሞአብ ንጉሥ ወደ ዔግሎን ላኩት።",
      "16": "ኤሁድ ኀምሣ ሣንቲ ሜትር የሚያህል ርዝመት ያለው በሁለት በኩል ስለታም የሆነ ሰይፍ ለራሱ አሠራ፤ እርሱንም በቀኝ ጐኑ በኩል በልብሱ ውስጥ ታጠቀው፤",
      "17": "ከዚያን በኋላ ሰውነቱ ወፍራም ለነበረው ለዔግሎን ገጸበረከቱን ይዞለት ሄደ።",
      "18": "ኤሁድ ገጸበረከቱን ለንጉሡ ካበረከተ በኋላ ገጸበረከቱን ተሸክመው የነበሩትን ሰዎች ወደ ቤታቸው ተመልሰው እንዲሄዱ ነገራቸው፤",
      "19": "ኤሁድ ራሱ ግን በጌልገላ አጠገብ ወዳሉት የተጠረቡ ድንጋዮች ዞር ብሎ ቆየ፤ ወደ ዔግሎንም ተመልሶ “ንጉሥ ሆይ! በግል ለአንተ የምነግርህ አንድ ምስጢር አለኝ” አለው።",
      "20": "በዚያን ጊዜ ንጉሡ በጣራው ላይ ባለው ነፋሻ ክፍል ለብቻው ተቀምጦ ሳለ ኤሁድ ወደ እርሱ ቀረበ ብሎ “ከእግዚአብሔር ለአንተ የተላከ መልእክት አለኝ” አለው፤ ንጉሡም ብድግ ብሎ ቆመ።",
      "21": "ኤሁድም ሰይፉን ከቀኝ ጐኑ በግራ እጁ መዝዞ በንጉሡ ሆድ ውስጥ ሻጠበት፤",
      "22": "እጀታው ሳይቀር ሰይፉ በሙሉ ወደ ሆድ ዕቃው ገባ፤ ሞራውም ሸፈነው፤ ኤሁድም ሰይፉን ከንጉሡ ሆድ ሳያወጣ ስለተወው ከኋላ በኩል ሰንጥቆ ወጣ።",
      "23": "ከዚያን በኋላ ኤሁድ ወደ ውጭ ወጣ፤ በሮቹንም ዘግቶ ቈለፈበት፥",
      "24": "ከዚያ ስፍራ ሄደ፤ ባለሟሎቹ በመጡ ጊዜ በሮቹ እንደተቈለፉ አዩ፤ ነገር ግን ንጉሡ ከውስጥ በኩል በመጸዳዳት የዘገየ መሰላቸው፤",
      "25": "መቆየት የሚገባቸውን ያህል በውጭ ቆዩ፤ ነገር ግን አሁንም በሩ እንዳልተከፈተ ባዩ ጊዜ ቊልፉን ወስደው በሩን ከፈቱ፤ እዚያም ጌታቸው ሞቶ በወለል ላይ መርጋቱን ተመለከቱ።",
      "26": "እነርሱ እዚያው ቆመው በሚጠባበቁበት ጊዜ ኤሁድ ርቆ ሄዶ ነበር፤ የተጠረቡትንም ድንጋዮች አልፎ ወደ ሰዒራ አመለጠ፤",
      "27": "እዚያም ወደ ኮረብታማው ወደ ኤፍሬም አገር እንደደረሰ የእስራኤል ሕዝብ ለጦርነት እንዲሰበሰቡ መለከት ነፋ፤ ከዚያም ሕዝቡን እየመራ ከኮረብታዎቹ ወረደ።",
      "28": "እንዲህም አላቸው “እኔን ተከተሉኝ! እግዚአብሔር ጠላቶቻችሁ በሆኑት በሞአባውያን ላይ ድልን አጐናጽፎአችኋል።” ስለዚህም እነርሱ ኤሁድን ተከትለው ወረዱ፣ ሞአባውያን የዩርዳኖስን ወንዝ የሚሻገሩበትን ስፍራ ያዙ፤ አንድ ሰው እንኳ በዚያ አልፎ እንዲሄድ አላደረጉም፤",
      "29": "በዚያን ቀን ብቻ ወደ ዐሥር ሺ የሚጠጉ ምርጥ የሆኑ የሞአባውያን ወታደሮችን ገደሉ፤ ከእነርሱም መካከል ማንም ያመለጠ አልነበረም።",
      "30": "በዚያን ቀን እስራኤላውያን ሞአባውያንን ድል ነሡ፤ በምድሪቱም ላይ ሰማኒየ ዓመት ሙሉ ሰላም ሆነ።",
      "31": "ከዚያም ቀጥሎ የነበረው መሪ የዐናት ልጅ ሻምጋር ነበረ፤ እርሱም ስድስት መቶ ፍልስጥኤማውያንን በበሬ መንጃ በመግደል እስራኤላውያንን መታደግ ችሎአል።"
    },
    "Chapter 4": {
      "1": "ኤሁድ ከሞተ በኋላ የእስራኤል ሕዝብ እንደገና በእግዚአብሔር ፊት በደል ሠሩ፤",
      "2": "ስለዚህም እግዚአብሔር እስራኤላውያንን በሐጾር ከተማ ሆኖ ይገዛ የነበረውን የከነዓናውያንን ንጉሥ ያቢን ድል ነሥቶ እንዲይዛቸው አደረገ፤ የሠራዊቱም አዛዥ የአረማውያንን ይዞታ በሆነችው “ሐሮሼት” ተብላ በምትጠራው ከተማ የሚኖረው ሲሣራ ነበረ፡፡",
      "3": "ያቢን ዘጠኝ መቶ የብረት ሠረገላዎች ነበሩት፤ የእስራኤንም ሕዝብ በጭካኔና በአመፅ ለሃያ ዓመት ገዛቸው፤ ከዚያም በኋላ የእስራኤል ሕዝብ እንዲረዳቸው ወደ እግዚአብሔር ጮኹ፡፡",
      "4": "በዚያን ጊዜ የላፒዶት ሚስት የሆነች “ዲቦራ” የምትባል ነቢይት ነበረች፤ እርስዋም በዚያን ጊዜ በእስራኤል ላይ ፈራጅ ሆና ታገለግል ነበር፡፡",
      "5": "ይህችም ነቢይት በተራራማው በኤፍሬም አገር በራማና በቤትኤል መካከል በሚገኘው በተምር ዛፍ ሥር ተቀምጣ ትፈርድ ስለነበር የእስራኤል ሕዝብ ውሳኔ ለማግኘት ወደ እርስዋ ይሄዱ ነበር፡፡",
      "6": "አንድ ቀን የአቢኖዓምን ልጅ ባራቅን የንፍታሌም ድርሻ ከሆነችው ከቄዴሽ ከተማ አስጠርታ እንዲህ አለችው፣ “የእስራኤል አምላክ የሆነው እግዚአብሔር ይህን ትእዛዝ ሰጥቶሃል፣ “ከንፍታሌምና ከዛብሎን ነገዶች አሥር ሺ ሰዎች መርጠህ ወደ ታቦር ተራራ ውሰዳቸው፤",
      "7": "የያቢን ሠራዊት አዛዥ የሆነው ሲሣራ በቂሾን ወንዝ አንተን ለመውጋት እንዲመጣ አደርጋለሁ፤ እርሱም ሠረገላዎቹንና ወታደሮቹን አሰልፎ ይመጣል፤ ነገር ግን አንተ በእርሱ ላይ ድል እንድትቀዳጅ አደርግሃለሁ፡፡”",
      "8": "ከዚህ በኋላ ባራቅ “አንቺ ከእኔ ጋር ከሄድሽ እሄዳለሁ፤ አብረሽኝ ካልሄድሽ ግን እኔም አልሄድም” አላት፡፡",
      "9": "እርስዋም “እሺ! እኔም ከአንተ ጋር እሄዳለሁ፤ ነገር ግን እግዚአብሔር ሲሣራን ለሴት አሳልፎ ስለሚሰጥ ድሉ ለአንተ ክብር አይሆንም” አለችው፤ ስለዚህ ዲቦራ ከባራቅ ጋር ወደ ቄዴሽ ዘመተች፡፡",
      "10": "ባራቅም የንፍታሌምንና የዛብሎንን ነገዶች ወደ ቄዴሽ አስጠራ፤ ከእነርሱም አሥር ሺ ሰዎች ተከተሉት፤ ዲቦራም አብራው ዘመተች፡፡",
      "11": "በዚያኑ ጊዜ ቄናዊው ሔቤር ወደ ቄዴሽ ቀረብ ብሎ በጻኅናይም በሚገኘው በወርካ ዛፍ አጠገብ ድንኳኑን ተከለ፤ የሙሴ ሚስት ወንድም የጮባብ ዝርያ ከሆኑት ከሌሎቹ ቄናውያንም ተለየ፡፡",
      "12": "ባራቅ ወደ ታቦር ተራራ መሄዱን ሲሣራ በሰማ ጊዜ፣",
      "13": "ዘጠኝ መቶ የብረት ሠረገላዎችንና ወታደሮቹን ሁሉ አስጠርቶ የአረማውያን ይዞታ ከሆነችው ከሐሮሼት ወደ ቂሾን ወንዝ እንዲዘምቱ አዘዘ፡፡",
      "14": "በዚያን ጊዜ ዲቦራ ባራቅን “ሂድ! እግዚአብሔር ይመራሃል፤ ዛሬ በሲሣራ ላይ ሉዳን ያጐናጽፍሃል” አለችው፡፡ ስለዚህም ባራቅ አሥር ሺ ወታደሮቹን አስከትሎ ከታቦር ተራራ ወረደ፡፡",
      "15": "ባራቅ ከሠራዊቱ ጋር አደጋ በጣለ ጊዜ እግዚአብሔር ሲሣራን ከሠረገላዎቹና ከሠራዊቱ ሁሉ ጋር በአደናጋሪ ሁከት ላይ እንዲወድቅ አደረገው፤ ሲሣራም ከሠረገላው ወርዶ በእግሩ ሸሸ፡፡",
      "16": "ባራቅም ሠረገላዎቹንና ሠራዊቱን የአረማውያን ይዞታ እስከ ሆነችው እስከ ሐሮሼት ድረስ አሳደዳቸው፤ የሲሣራም ሠራዊት በሙሉ ተገደለ፤ አንድ ሰው እንኳ አልተረፈም፡፡",
      "17": "የሐጾር ንጉሥ ያቢን ከሔቤር ቤተሰብ ጋር ሰላም መሥርቶ ይኖር ስለነበር ሲሣራ ሸሽቶ የቄናዊው የሔቤር ሚስት ወደሆነችው ወደ ያዔል ድንኳን ገባ፡፡",
      "18": "ያዔልም ሲሣራን ልትቀበለው ወጥታ “ጌታዬ ና፣ ወደ ድንኳኔ ግባ፤ ከቶ አትፍራ” አለችው፤ እርሱም ወደ ውጥ በገባ ጊዜ ከመጋረጃ በስተኋላ ደበቀችው፤",
      "19": "ሲሣራም “እባክሽ የምጠጣው ውሃ ስጪኝ፤ በጣም ጠምቶኛል” አላት፤ እርስዋም ከቆዳ የተሠራውን የወተት ዕቃ ከፍታ አጠጣችውና እንደገና ደበቀችው፡፡",
      "20": "ከዚህ በኋላ እርሱ “በድንኳኑ በር ላይ ቁሚ፤ አንድ ሰው መጥቶ ከዚህ ሌላ ሰው እንዳለ ቢጠይቅሽ ማንም የለም በይው” አላት፡፡",
      "21": "ሲሣራ በጣም ደክሞት ስለነበር ከባድ እንቅልፍ ወሰደው፤ ከዚህ በኋላ ያዔል መዶሻና የድንኳን ካስማ ወስዳ በቀስታ ወደ እርሱ ቀረበች፤ ካስማውንም በጆሮ ግንዱ ለይ በመዶሻ መትታ ራሱን ከመሬት ጋር አጣበቀችው፡፡",
      "22": "ባራቅ ሲሣራን እየፈለገ ሲመጣ ያዔል ልትቀበለው ወጥታ “ወደዚህ ና አንተ የምትፈልገውን ሰው አሳይሃለሁ” አለችው፡፡ ስለዚህም ከእርስዋ ጋር ወደ ውስጥ በገባ ጊዜ የድንኳኑ ካስማ በዶሮግንዱ ላይ እንደተቸነከረ ሬሳውን በመሬት ላይ ተጋድሞ አየ፡፡",
      "23": "እግዚአብሔርም በዚያን ቀን እስራኤላውያን በከነዓናዊያን ንጉሥ በያቢን ላይ ድልን እንዲቀዳጁ አደረገ፡፡",
      "24": "እነርሱም እርሱን ፈጽመው እስከሚያጠፉት ድረስ በእርሱ ላይ በኃይል እየበረቱ ሄዱ፡፡"
    },
    "Chapter 5": {
      "1": "በዚያን ቀን ዲቦራና የአቢኖዓም ልጅ ባራቅ ይህን መዝሙር ዘመሩ",
      "2": "הוהי ይመስገን! እስራኤላውያን ለመዋጋት ቊርጥ ውሳኔ አደረጉ፤ ሕዝቡም ደስ ብሎአቸው በበጎ ፈጠድ ተነሣሡ፡፡",
      "3": "እናንተ ነገሥታት አድምጡ፤ እናንተም ገዥዎች አስተውሉ፤ የእስራኤል አምላክ ለሆነው ለהוהי በሙዚያ መሣሪያ እዘምራለሁ፤",
      "4": "הוהי ሆይ! ከሜዒር ተራራ በተነሣህ ጊዜ ከኤዶምም ግዛት በወጣህ ጊዜ ምድር ተንቀጠቀጠች፤ ከሰማይም ዝናም ዘነመ፤ አዎ! ውሃ ከደመናዎች ወደታች ጐረፈ፡፡",
      "5": "በሲና አምላክ ፊት ተራራዎች ተናወጡ፤ የእስራኤል አምላክ በሆነውም በהוהי ፊት ተንቀጠቀጡ፡፡",
      "6": "በዓናት ልጅ በሻምጋርና በያዔል ዘመን፣ የጭነት አጋሰስ የሚነዱ ነጋዴዎች በምድሪቱ አያልፉም ነበር፤ መንገደኞችም ተደብቀው በዘወርዋራ መንገድ ይሄዱ ነበር፤",
      "7": "ዲቦራ ሆይ! የእስራኤል ከተሞች ሰው አልባ ሆነው ነበር፤ አንቺም ለእስራኤል እናት ሆነሽ እስከተነሣሽ ድረስ ወና ሆነው ቀርተው ነበር፡፡",
      "8": "እስራኤላውያን ቀድሞ የማያውቁአቸውን ባዕዳን አማልክትን በመረጡ ጊዜ በምድሪቱ ላይ ጦርነት ሆነ፤ ከአርባ ሺ እስራኤላውያን ጋሻና ጦር የያዘ አንድ ሰው እንኳ አልነበረም!",
      "9": "ልቤ ከእስራኤል የጦር አዛዥዎች ጋር ነው፤ እንዲሁም ደስ ብሎአቸው በበጎ ፈቃድ ከተነሣሡት ጋር ነው፤ הוהי ይመስገን!",
      "10": "እናንተ ኮርቻ በተጫኑ ነጫጭ አህዮች የምትጋልቡ፤ እናንተም በእግር የምትጓዙ ሁሉ ስለዚህ ነገር ተርኩ፡፡",
      "11": "እነሆ አድምጡ! ውሃ በሚቀዳባቸው ጒድጓዶች ዙሪያ የሚሰማው የብዙ ሰዎች ድምፅ የהוהיን ድል ያበስራል፤ የእስራኤልንም ሕዝብ ድል አድራጊነት ይናገራል፡፡ ከዚህ በኋላ የהוהי ሕዝብ በከተሞቻቸው ተሰልፈው ወረዱ፡፡",
      "12": "ዲቦራ ሆይ! ንቂ! ተነሺ! መዝሙር እየዘመርሽ ወደፊት ቀድመሽ ምሪ፤ የአቢኖዓም ልጅ ባራቅ ሆይ! ተነሣ! ምርኮህንም እየመራህ ወደ ፊት ገሥግሥ፡፡",
      "13": "ከዚህ በኋላ ታማኞች የሆኑ ሁሉ ወደ መሪዎቻቸው ወረዱ፤ የהוהי ሕዝብ ለውጊያ ተዘጋጅተው ወደ እርሱ መጡ፡፡",
      "14": "ከኤፍሬም ተነሥተው ወደሸለቆው ወረዱ፤ ከብንያም ነገድና ከሕዝቡም በስተኋላ ደጀን ሆኑ፤ የጦር አዛዥዎች ከማኪር ወርደው መጡ፤ የጦር ሹማምንቱም ከዛብሎን ወረዱ፡፡",
      "15": "የይሳኮር መሪዎች ከዲቦራ ጋር መጡ፤ አዎ! ይሳኮርም ባራቅም መጡ፤ ወደ ሸለቆው ተከተሉት፤ ነገር ግን የሮቤል ነገድ ለሁለት ተከፍሎ ለመምጣት ወይም ላለመምጣት መወሰን አቃተው፡፡",
      "16": "እነርሱ ከበጎቻቸው ጋር ወደ ኋላ ለምን ቀሩ? እረኞች መንጋዎቻቸውን ሲጠሩ ለመስማት ነውን? አዎ! የሮቤል ነገድ ለሁለት ተከፍሎ ነበር፤ ለመምጣት ወይም ላለመምጣት መወሰን አቃተው፡፡",
      "17": "የጋድ ነገድ ከዮርዳኖስ በስተምሥራቅ ቀረ፤ የዳን ነገድ በመርከቦች አጠገብ ቀረ፤ የአሴር ነገድ በባሕር ጠረፍ ቀረ፤ በባሕር ዳርቻ መ ተቀመጠ፡፡",
      "18": "የዛብሎንና የንፍታሌም ሕዝብ ግን ለሕይወታቸው ሳይሳሱ በጦር ሜዳ ተጋደሉ፡፡",
      "19": "ነገሥታት መጥተው በመጊዶ ምንጭ አጠገብ ባለችው በታዕናክ ተዋጉ እነዚህ የከነዓን ነገሥታት በዚያ ሲዋጉ፣ ምንም የሚዘረፍ ብር አላገኙም፡፡",
      "20": "በሰማይ የሚዘዋወሩ ከዋክብት ተዋጉ ሲሣራንም ጦርነት ገጠሙት፡፡",
      "21": "የቂሾን ወንዝ ሞልቶ ስለጐረፈ ጠራረጋቸው፤ የቂሾን ወንዝ ጐርፍ ፈረሰኛም ወሰዳቸው፤ እንግዲህ ወደፊት እራመዳለሁ፤ በብርታት እገሠግሣለሁ፡፡",
      "22": "ከዚህ በኋላ ፈረሰኞች እየጋለቡ መጡ ፈረሶችም በኮቴአቸው ምድሩን አዳሸቁት፡፡",
      "23": "የהוהי መልአክ እንዲህ አለ “ሜሮዝን እርገሙ! እዚያ የሚኖሩትን ሁሉ እርገሙ! እነርሱ በהוהי ጐን አልቆሙም፤ ስለ እርሱ ለመዋጋትም አልተሰለፉም፡፡”",
      "24": "የቄናዊው የሔቤር ሚስት ያዔል፣ ከሴቶች ሁሉ ይልቅ የታደለች ናት በድንኳን ከሚኖሩ ሴቶችም ሁሉ ይልቅ የተባረከች ናት፤",
      "25": "ሲሣራ “ውሃ አጠጪኝ” አላት፤ እርስዋ ግን ወተት አቀረበችለት፤ በሚያምር ዳካ እርጎ አመጣችለት፡፡",
      "26": "እንዲሁም በአንድ እጅዋ የድንኳን ካስማ፣ በቀኝ እጅዋ የሠራተኛ መዶሻ ያዘች፤ ሲሣራንም መትታ የራስ ቅሉን አነከተችው፤ ጆሮግንዱንም በሳችው፡፡",
      "27": "ተሽመድምዶም በጕልበቱ መሬት ነካ በእግሮችዋም ሥር ወድቆ ጸጥ አለ በእግሮችዋ ሥር ጕልበቱ ተዝለፈለፈ፤ በምድር ላይ ወድቆ ሞተ፡፡",
      "28": "የሲሣራ እናት በመስኮት ሆና ተመለከተች፤ በዓይነ ርግብ ቀዳዳም አተኩራ አየች፤ “የልጄ ሠረገላ ለምን ዘገየ? ፈረሶቹስ ለምን ፈጥነው አልተመሱም?” ስትል ጠየቀች፡፡",
      "29": "ጥበበኞች የሆኑ ወይዛዝሮችዋም ይመልሱላት ነበር፤ እርስዋ ግን በአሳብዋ ደጋግማ እንዲህ ትል ነበር፤",
      "30": "“እነርሱ እኮ ማርከው የሚካፈሉትን አግኝተው ይሆናል፤ ለእያንዳንዱ ወታደር አንድ ወይም ሁለት ልጃገረዶች ይሰጡ ይሆናል፤ ለሲሣራም የተዋበ ልብስ ይሰጡታል፤ እንዲሁም ለእኔ በአንገቴ ላይ የማደርጋቸው በጥልፍ ሥራ ያጌጡ ልብሶችን ያመጡልኛል፡፡”",
      "31": "הוהי ሆይ! ጠላቶችህ ሁሉ በዚህ ዓይነት ሞት ይለቁ፤ ወዳጆችህ ግን እንደ ንጋት ፀሐይ ይድመቁ፡፡ ከዚህ በኋላ በምድሪቱ ላይ አርባ ዓመት ሙሉ ሰላም ሆነ፡፡"
    },
    "Chapter 6": {
      "1": "የእስራኤል ሕዝብ በእግዚአብሔር ፊት እንደገና በደል ሠሩ፤ ስለዚህ እግዚአብሔር ለምድያማውያን አሳልፎ ሰጣቸው፤ እነርሱም ሰባት ዓመት ሙሉ ገዙአቸው፤",
      "2": "ምድያማውያን ከእስራኤላውያን ይበልጥ ኃይለኞች ነበሩ፤ ከዚህም የተነሣ የእስራኤለ ሕዝብ ከእነርሱ ፊት ሸሽተው ራሳቸውን ለመጠበቅ በሚያስችሉአቸው ዋሻዎችና በኮረብታዎች ጥጋት ይኖሩ ነበር፡፡",
      "3": "እስራኤላውያን ዘር በሚዘሩበት ጊዜ ምድያማውያን ከዓማሌቃውያንና በስተምሥራቅ በኩል በበረሓ ከሚኖሩ ነገዶች ጋር እየመጡ አደጋ ይጥሉባቸው ነበር፡፡",
      "4": "በአገሪቱ ላይ በመስፈር በስተደቡብ በኩል በጋዛ ዙሪያ እስካለው ስፍራ ድረስ የምድሪቱን ሰብል ያጠፉ ነበር፤ የበግ፣ የከብትና የአህያ መንጋቸውንም እየነዱ ስለሚወስዱባቸው ለእስራኤላውያን ምንም ነገር አያስቀሩላቸውም ነበር፡፡",
      "5": "ከከብቶቻቸውና ከድንኳኖቻቸው ጋር ሲመጡ ያንበጣ መንጋ ይመስሉ ነበር፤ እነርሱንና ግመሎቻቸውን ለመቊጠር እስከማይቻል ድረስ እጅግ ብዙዎች ነበሩ፤ መጥተውም ምድሪቱን ያጠፉ ነበር፡፡",
      "6": "በዚህ ዓይነት ሁኔታ ምድያማውያን እስራኤላውያንን ችግር ላይ ጣሉአቸው፡፡",
      "7": "ከዚህም የተነሣ እስራኤላውያን ከምድያማውያን እጅ ያድናቸው ዘንድ ወደ እግዚአብሔር ጮኹ፤",
      "8": "እርሱም አንድ ነቢይ ወደ እነርሱ ላከ፤ ያም ነቢይ የእስራኤል አምላክ ከሆነው ከእግዚአብሔር ዘንድ ያመጣው መልእክት ይህ ነው፣ “እኔ በባርነት ከኖራችሁባት ከግብጽ ምድር አወጣኋችሁ፤",
      "9": "ከግብጻውያንና በዚች ምድር ከሚጨቁኑአችሁ ሕዝብ ሁሉ በመታደግ አዳንኩአችሁ፤ ወደ ፊት እየገፋችሁ በሄዳችሁ መጠን እነርሱን ከፊታችሁ አባርሬ ምድራቸውን ሰጠኋችሁ፡፡",
      "10": "እኔ አምላካችሁ እግዚአብሔር እንደሆንሁና አሁን ምድራቸውን የወረሳችኋቸውን የአሞራውያንን ባዕዳን አማልክት እንዳታመልኩ ነግሬአችሁ ነበር፤ እናንተ ግን አልሰማችሁኝም፡፡”",
      "11": "ከዚያን በኋላ የእግዚአብሔር መልአክ “ዖፍራ” ተብላ ወደምትጠራው መንደር መጥቶ ከአቢዔዜር ጐሳ የወለደው የዮአሽ ንብረት በሆነው የወርካ ዛፍ ሥር ተቀመጠ፤ የዮአሽ ልጅ ጌዴዎን ምድያማውያን እንዳያዩት ተሸሽጎ በወይን መጭመቂያው ስፍራ የስንዴ ነዶ ይወቃ ነበር፡፡",
      "12": "በዚያም የእግዚአብሔር መልአክ ተገለጠለትና “አንተ ኃያልና ብርቱ ሰው! እግዚአብሔር ከአንተ ጋር ነው” አለው፡፡",
      "13": "ጌዴዎንም እንዲህ አለው፣ “ጌታዬ ሆይ! አንድ ነገር ልጠይቅህ፤ ታዲያ እግዚአብሔር ከእኛ ጋር ከሆነ ይህ ሁሉ ችግር እንዴት ሊደርስብን ቻለ? አባቶቻችን እንደነገሩን እግዚአብሔር ያደረገው የነበረ ድንቅ ሥራ ሁሉ ዛሬ የት አለ? ከግብጽ እንዴት እንዳወጣቸውም ነግረውን ነበር፤ ዛሬ ግን እግዚአብሔር እኛን በመተው እንደፈለጉ ያደርጉን ዘንድ ለምድያማውያን አሳልፎ ሰጥቶናል፡፡”",
      "14": "ከዚህ በኋላ እግዚአብሔር “ሂድ! ባለህ ብርቱ ኃይል ሁሉ በመጠቀም እስራኤላውያንን ከምድያማውያን እጅ ታደግ፤ እነሆ እኔ ራሲ ልኬሃለሁ” ሲል አዘዘው፡፡",
      "15": "ጌዴዎንም “ታዲያ እኔ እንዴት አድርጌ እስራኤል መተደግ እችላለሁኝ? ቤተሰቤም ከምናሴ ነገድ ቤተሰቦች መካከል እጅግ ደካማ ነው፤ እኔም ከቤተሰቤ መካከል በጣም የተናቅሁ አነስተኛ ነኝ” ሲል መለሰ፡፡",
      "16": "እግዚአብሔርም “እኔ ስለምረዳህ ይህን ማድረግ ትችላለህ፤ ምድያማውያንም እንደ አንድ ሰው ያህል አድርገህ ታደቃቸዋለህ” አለው፡፡",
      "17": "ጌዴዎንም “በአንተ ዘንድ ሞገስ አግኝቼ ከሆነ፣ አንተ በእርግጥ እግዚአብሔር መሆንህን የሚያስረዳ ምልክት ስጠኝ፤",
      "18": "ምግብ የሚሆን ቊርባን እስካመጣልህም ድረስ እባክህ ከዚህ ስፍራ አትሂድ፡፡” እግዚአብሔርም “አንተ እስክትመለስ ድረስ እጠብቅሃለሁ” አለው፡፡",
      "19": "ጌዴዎንም ወደ ቤት ገባና የፍየል ጥቦት አርዶ አዘጋጀ፤ አሥር ኪሎ የሚያህልም ዱቄት ወስዶ እርሾ ያልገባበት እንጀራ ጋገረ፤ ሥጋውን በመሶብ፣ መረቁን በምንቸት አድርጎ በወርካው ሥር ለተቀመጠው ለእግዚአብሔር መልአክ ወስዶ አቀረበለት፡፡",
      "20": "መልአኩም “ሥጋውንና እንጀራውን በዚህ አለት ላይ አስቀምጠህ መረቁን በላዩ አፍስስበት” ሲል አዘዘው፤ ጌዴዎንም እንደታዘዘው አደረገ፡፡",
      "21": "የእግዚአብሔር መልአክ ቀረብ ብሎ በያዘው በትር ጫፍ ሥጋውንና እንጀራውን ነካ፤ እሳትም ከአለቱ ላይ ተነሥቶ ሥጋውንና እንጀራውን በላ፤ ከዚያም በኋላ መልአኩ ተሰወረ፡፡",
      "22": "ጌዴዎን ያየው የእግዚአብሔር መልአክ መሆኑን በተገነዘበ ጊዜ በፍርሃት እየተንቀጠቀጠ “ልዑል እግዚአብሔር ሆይ! የአንተን መልአክ ፊት ለፊት አየሁ” አለ፡፡",
      "23": "እግዚአብሔር ግን “ሰላም ለአንተ ይሁን፤ አይዞህ አትፍራ፤ አትሞትም” አለው፡፡",
      "24": "ጌዴዎንም በዚያ መሠዊያ ሠርቶ “እግዚአብሔር የሰላም አምላክ ነው” ብሎ ሰየመው፤ (ይህም መሠዊያ እስከ ዛሬ የአቢዔዜር ጐሳ ይዞታ በሆነችው በዖፍራ ቆሞ ይገኛል፡፡)",
      "25": "በዚያን ሌሊት እግዚአብሔር ጌዴዎንን እንዲህ አለው፣ “የአባትህን ኮርማና ሰባት ዓመት የሞላው አንድ ሌላ ኮርማ ውሰድ፤ አባትህ ለበዓል የሠራውን መሠዊያ አፍርስ፤ በአጠገቡ ያለውንም “አሼራ” ተብላ የምትጠራውን የሴት አምላክ ምስል ሰባብረህ ጣል፤",
      "26": "በዚያም የፍርስራሽ ጕብታ አናት ላይ ለአምላክህ ለእግዚአብሔር በደንብ የተስተካከለ መሠዊያ ሥራ፤ ከዚያን በኋላ ሁለተኛውን ኮርማ ውሰድ፤ ሰባብረህ የጣልከውንም የአሼራን ምስል ስብርባሪ በማንደድ ኮርማውን በሙሉ የሚቃጠል መሥዋዕት አድርገህ አቅርብ፡፡”",
      "27": "ጌዴዎንም ከአገልጋዮቹ አሥሩን ወስዶ እግዚአብሔር እንዳዘዘው አደረገ፤ ቤተሰቡንና የከተማይቱን ነዋሪዎች ከመፍራቱም የተነሣ ይህን ያደረገው ቀን ሳይሆን በሌሊት ጨለማ ለብሶ ነበር፡፡",
      "28": "በማግሥቱ የከተማይቱ ነዋሪዎች ማልደው በተነሡ ጊዜ ለበዓል ለተሠራው መሠዊያ መፍረሱንና የአሼራም ምስል ተሰባብሮ መውደቁን አዩ፤ ከዚያም በተሠራው መሠዊያ ላይ ሁለተኛው ኮርማ ታርዶ የሚቀጠል መሥዋዕት ሆኖ መቅረቡን ተመለከቱ፡፡",
      "29": "እርስ በርሳቸውም “ይህን ያደረገ ማን ነው? በማለት ተጠያየቁ፤ ብዙ ከተመራመሩም በኋላ ይህን ያደረገው የዮአሽ ልጅ ጌዴዎን መሆኑን ደረሱበት፤",
      "30": "ከዚህም በኋላ ዮአሽን የበዓልን መሠዊያ ስላፈረሰና በአጠገቡ ያለውንም የአሼራን ምስል ሰባብሮ ስለጣለ፣ እንገድለው ዘንድ ልጅህን ወዲህ አውጣልን” አሉት፡፡",
      "31": "ዮአሽ ግን በቊጣ ተነሣሥተው ወደ እርሱ የመጡትን ሰዎች እንዲህ አላቸው፣ “ታዲያ እናንተ የምትከራከሩት ለባዓል ነውን? ለእርሱስ ጥብቅና ትቆሙለታላችሁን? ከእናንተ መካከል ለእርሱ የሚከራከር ቢኖር እስከነገ ጠዋት ድረስ እርሱ ይሞታል፤ እንግዲህ ባዓል አምላክ ከሆነ፣ ለራሱ ይከላከል፤ ይህ የፈረሰው እኮ የእርሱ መሠዊያ ነው፡፡”",
      "32": "ከዚያ በኋላ ዮአሽ “ፈራርሶ የወደቀው የእርሱ መሠዊያ ስለሆነ እስቲ ይችል እንደሆነ ባዓል ራሱን ይከላከል!” ለማለት ፈልጎ፣ ለጌዴዎን ይሩባዓል የሚል ስም አወጣለት፡፡",
      "33": "ከዚያም በኋላ ምድያማውያን፣ ዓማሌቃውያንና በስተምሥራቅ በበረሓ የሚኖሩ ነገዶች በአንድነት ተሰብስበው የዮርኖስን ወንዝ ተሻገሩ፤ በኢይዝራኤል ሸለቆም �ሰፈሩ፡፡",
      "34": "የእግዚአብሔር መንፈስ በጌዴዎን ላይ ወረደ፤ የአቢዐዜር ጐሳ ሰዎች ሁሉ እንዲከተሉት እነርሱን ለመጥራት መለከት ነፋ፤",
      "35": "በሁለቱም የምናሴ ነገድ ይዞታ በሆኑት ግዛቶች ወደሚኖሩት ሕዝብ ሁሉ መልእክት ልኮ ይከተሉት ዘንድ አስጠራቸው፤ እንዲሁም ወደአሴር፣ ወደዛብሎንና ወደንፍታሌም ነገዶች መልእክተኞች ላከ እነርሱም ከእርሱ ጋር ለመሰለፍ ወጡ፡፡",
      "36": "ከዚህ በኋላ ጌዴዎን እግዚአብሔርን እንዲህ አለው፣ “እስራኤላውያንን እታደግ ዘንድ እኔን መምረጥህን ነግረኸኛል፤",
      "37": "እነሆ ስንዴ በምንወቃበት አውድማ ላይ የበግ ጠጕር ባዘቶ አስቀምጣለሁ፤ ነገ ጠዋት በአካባቢው ባለው ምድር ሳይሆን በዚህ ጠጕር ባዘቶ ላይ ብቻ ጤዛ ከሆነ እስራኤልን ለመታደግ የመረጥኸኝ መሆኑን አውቃለሁ፡፡”",
      "38": "ልክ እርሱ እንዳለውም ሆነለት፤ ጌዴዎን ጠዋት በማለዳ በተነሣ ጊዜ የበግ ጠጕሩን ባዘቶ ሲጨምቀው በአንድ መቅጃ የሚሞላ ውሃ ከውስጡ ወጣ፡፡",
      "39": "ቀጥሎም ጌዴዎን እግዚአብሔርን እንዲህ አለው፣ “እባክህ አትቈጣኝ፤ እንደገና አንድ ጊዜ እንድናገር ፍቀድልኝ፤ ይኸውም በበግ ጠጕሩ ባዘቶ ላይ ሌላ ምልክት እንዲታይ ልጠይቅ፤ በዚህን ጊዜ የጠጕሩ ባዘቶ ደረቅ ሆኖ በዙሪያው ያለው ምድር እርጥብ እንዲሆን አድርግልኝ፡፡”",
      "40": "በዚያን ሌሊት הוהי  ያንኑ ምልክት አደረገ፤ በማግሥቱ ጠዋት የጠጕሩ ባዘቶ ደረቅ ሆኖ በዙሪያው ያለው መሬት ግን በጤዛ ርሶ ተገኘ፡፡"
    },
    "Chapter 7": {
      "1": "አንድ ቀን ጌዴዎንና ተከታዮቹ በጠዋት ማልደው ተነሥተው በሐሮድ ምንጭ አጠገብ ሰፈሩ፡፡ የምድያማውያን ሰፈርም ከእነርሱ በስተሰሜን በሞሬ ኮረብታ አጠገብ በሸለቆ ውስጥ ነበር፡፡",
      "2": "ጌዴዎንን እንዲህ አለው፣ “በምድያማውያን ላይ ድልን አቀዳጃቸው ዘንድ ከአንተ ጋር ያሉ ሰዎች ለእኔ እጅግ ብዙ ሆነዋል፣ በራሳቸው ኃይል የሚያሸንፉ ስለሚመስላቸው ለእኔ ክብር ከመስጠት ይቈጠባሉ፤",
      "3": "ስለዚህ ለሕዝቡ ከመካከላችሁ ፈሪ የሆነ ሰው ካለ ወደ ቤቱ ተመልሶ ይሂድ፤ እኛም በዚህ በገለዓድ ተራራ ላይ እንቆያለን ብለህ ንገራቸው፡፡” በዚህ ምክንያት ሃያ ሁለቱ ሺ ሲመለሱ አሥሩ ሺ ቀሩ፡፡",
      "4": "ከዚህ በኋላ ጌዴዎንን እንዲህ አለው፣ “አሁንም ገና ብዙ ሠራዊት አሉህ፤ እነርሱን ወደ ወንዝ ውሰዳቸውና በዚያ እኔ የሚፈለጉትን እለይልሃለሁ፤ ከአንተ ጋር ይሂድ የምለው ሰው ይሂድ፤ ይቅር የምለው ሰው ደግሞ ይመለስ፡፡”",
      "5": "ጌዴዎንም ሰዎቹን ወደ ወንዝ ውሃ አወረዳቸው፤ “በጕልበቱ ተንበርክኮ ውሃ ከሚጠጣው መካከል እንደ ውሻ በምላሱ እየጨለፈ የሚጠጣውን ሁሉ ለየው” አለው፡፡",
      "6": "በእጃቸው ውሃ እየዘገኑ የሚጠጡት ቊጥር ሦስት መቶ ሆነ፤ የቀሩት ሁሉ የጠጡት ግን በጕልበታቸው ተንበርክከው ነበር፡፡",
      "7": "ጌዴዎንን “በእጃቸው ውሃ እየዘገኑ በጠጡት በእነዚህ ሦስት መቶ ሰዎች አማካይነት እታደጋችኋለሁ፤ በምድያማውያንም ላይ ድልን አቀዳጃችኋለሁ፤ በለቀሩት ግን ወደቤታቸው እንዲመለሱ ንገራቸው፡ አለው፡፡",
      "8": "ስለዚህ ጌዴዎን የሕዝቡን ስንቅና ቀንደ መለከቶቹን ከተረከቡት ከሦስት መቶዎቹ በቀር ሌሎቹን እስራኤላውያን ሁሉ ወደየቤታቸው እንዲመለሱ አሰናበታቸው፤ ይህም ሁሉ በሚሆንበት ጊዜ የምድያማውያን ሰፈር ከእነርሱ በታች በሸለቆው ውስጥ ነበር፡፡",
      "9": "በዚያም ሌሊት ጌዴዎንን እንዲህ ሲል አዘዘው፣ “ተነሥና በሰፈሩ ላይ አደጋ ጣል፤ እኔም ድልን አቀዳጅሃለሁ፤",
      "10": "አንተ በሰፈሩ ላይ አደጋ ለመጣል ከፈራህ ግን ፑራ ተብሎ ከሚጠራው አገልጋይህ ጋር ወደ ሰፈሩ ውረድ፤",
      "11": "እነርሱም የሚሉትን ትሰማለህ፤ ከዚያም በኋላ በእነርሱ ላይ አደጋ ለመጣል ድፍረት ታገኛለህ፤” ስለዚህ ጌዴዎንና አገልጋዩ ፑራ ወደ ጠላት ሰፈር ዳርቻ ወረዱ፤",
      "12": "ብዛታቸው እንደ አንበጣ መንጋ የሆነ ምድያማውያን፣ ዓማሌቃውያንና በስተምሥራቅ በኩል በበረሓ የሚኖሩ ነገዶች፣ በሸለቆው ውስጥ ሰፍረው ነበር፤ ግመሎቻቸውም ከብዛታቸው የተነሣ እንደ ባሕር ዳር አሸዋ ሊቈጠር የማይቻል ነበር፡፡",
      "13": "ጌዴዎን እዚያ በደረሰ ጊዜ አንድ ሰው ያየውን ሕልም ለጉደኛው ሲነግረው ሰማ፤ ሕልሙም እንዲህ የሚል ነበር፣ “አንዲት የገብስ ቂጣ ከላይ ተንከባልላ ወርዳ በሰፈራችን ያለውን ድንኳን መታችው፤ ድንኳኑም ተገልብጦ በምድር ላይ ተዘረጋ፡፡”",
      "14": "ጓደኛውም “ይህማ የእስራኤላውያን ሰይፍ የሆነው የዮአሽ ልጅ ጌዴዎን ነው፤ ከቶ ሌላ ትርጕም ሊሰጠው አይችልም፤ ለጌዴዎን በምድያምና በመላው ሠራዊታችን ላይ ድልን ሰጥቶታል” ሲል መለሰለት፡፡",
      "15": "ጌዴዎን ስለ ሰውየው ሕልምና ስለ ፍቹም ምንነት በሰማ ጊዜ በጕልበቱ ተንበርክኮ ሰገደ፤ ወደ እስራኤላውያንም ሰፈር ተመልሶ “ተነሡ! በምድያማውያን ላይ ድልን ሊያቀዳጃችሁ ነው!” አለቸው፡፡",
      "16": "ሦስት መቶዎቹንም ሰዎች ከፍሎ በሦስት ቡድን መደባቸው፤ ለእያንዳንዱም ሰው አንድ ቀንደ መለከትና በውስጥ ችቦ ያለበት አንድ ማሰሮ ሰጠ፡፡",
      "17": "እንዲህም አላቸው፣ “እኔ ወደ ሰፈሩ ዳርቻ ስደርስ፣ የማደርገውን በጥንቃቄ ተመልክታችሁ ያንኑ አድርጉ፡፡",
      "18": "እኔና ከእኔ ጋር የተመደቡት ሰዎች በቀንደ መለከቶቻችን ድምፅ ስናሰማ፣ እናንተም የራሳችሁን ቀንደ መለከት ድምፅ በሰፈሩ ዙሪያ እያሰማችሁ “ለእግዚአብሔር ና ለጌዴዎን እንዋጋለን!” ብላችሁ ጩኹ፡፡”",
      "19": "ከእኩለ ሌሊት ጥቂት ቀደም ብሎ፣ ዘብ ጠባቂዎች ከተቀያየሩ በኋላ ጌዴዎንና ከእርሱ ጋር የተመደቡት መቶ ሰዎች ወደ ሰፈሩ ዳርቻ መጡ፤ ቀንደ መለከቶቻቸውንም ነፉ፤ የያዙትንም ማሰሮ ሁሉ ሰባበሩ፡፡",
      "20": "በሌላም በኩል የነበሩት ሁለቱ ክፍሎች እንዲሁ አደረጉ፤ ሁሉም የተለኮሱትን ችቦዎቻቸውን በግራ እጃቸው፣ ቀንደ መለከቶቻቸውን በቀኝ እጃቸው ይዘው “ለእግዚአብሔር ና ለጌዴዎን እንዋጋለን!” እያሉ በመጮኽ ደገፉ፡፡",
      "21": "እያንዳንዱ ሰው በሰፈሩ ዙሪያ በተመደበለት ቦታ ቆመ፤ መላው የጠላት ሠራዊትም የኡኡታ ድምፅ እያሰማ ሸሸ፤",
      "22": "የጌዴዎን ሰዎች ቀንደ መለከቶቻቸውን በሚነፉበት ጊዜ የጠላት ወታደሮችን በገዛ ሰይፋቸው እንዲተላለቁ አደረገ፤ የተረፉትም ፊታቸውን ወደ ጻርታን በመመለስ እስከ ቤትሺጣ÷ ከዚያም አልፈው በጣባት አጠገብ እስካለው አቤልመጮላ ድረስ ሸሽተው ሄዱ፡፡",
      "23": "ከዚህ በኋላ የንፍታሌም፣ የአሴርና ሁለቱ የምናሴ ነገድ ክፍሎች ተጠርተው ወጥተው ምድያማውያንን ማሳደድ ጀመሩ፤",
      "24": "ጌዴዎንም በኮረብታማው በኤፍሬም አገር ወዳሉት ሁሉ መልእክተኞች ልኮ “ወርዳችሁ ምድያማውያንን ውጉ፤ ምድያማውያን ተሻግረው እንዳያመልጡ የዮርዳኖስን ወንዝና ወደ እርሱ የሚገቡትንም መጋቢ ወንዞች እስከ ቤትባራ ድረስ በር በሩን ዘግታችሁ በተጠናከረ ሁኔታ ጠብቁ” አላቸው፡፡ ስለዚህ የኤፍሬም ሰዎች በአንድነት ተጠራርተው የዮርዳኖስን ወንዝና ወደዚያ የሚገቡትን ሁሉ መልእክተኞች ልኮ “ወርዳችሁ ምድያማውያንን ወጉ፤ ምድያማውያን ተሻግረው እንዳያመልጡ የዮርዳኖስን ወንዝና ወደ እርሱ የሚገቡትንም መጋቢ ወንዞች እስከ ቤተባራ ድረስ በር በሩን ዘግታችሁ በተጠናከረ ሁኔታ ጠብቁ” አላቸው፡፡ ስለዚህ የኤፍሬም ሰዎች በአንድነት ተጠራርተው የዮርዳኖስን ወንዝና ወደዚያ የሚገቡትን መጋቢ ወንዞች እስከ ቤተባራ ድረስ ዘግተው ያዙ፡፡",
      "25": "ዖሬብና ዘኤብ የተባሉ ሁለት የምድያማውያን መሪዎችንም ማረኩ፤ ዖሬብን “የዖሬብ አለት” ተብሎ ወደሚጠራው ስፍራ፣ ዘኤብንም “የዘኤብ የወይን መጭመቂያ” ተብሎ በሚጠራው ቦታ ገደሉአቸው፤ ከዚህም በኋላ የቀሩትን ምድያማውያን ማሳደድ ቀጠሉ፤ የዖሬብንና የዘኤብንም ራሶች ቈርጠው ወደ ጌዴዎን አመጡለት፤ በዚያን ጊዜ ጌዴዎን ከዮርዳኖስ በስተምሥራቅ በኩል ነበረ፡፡"
    },
    "Chapter 8": {
      "1": "ከዚህ በኋላ የኤፍሬም ሰዎች ጌዴዎንን “ምድያማውያንን ለመውጋት ስትሄድ እኛን ለምን አልጠራኸንም? ለምን እንዲህ አደረግኸን?” ሲሉ በመረረ ሁኔታ ቅሬታቸውን በመግለጥ አጕረመረሙ፡፡",
      "2": "እርሱ ግን እንዲህ አላቸው፣ “እኔ ያደረግሁት ሁሉ እናንተ ካደረጋችሁት ጋር ሲነጻጸር እንዳልነበረ የሚቈጠር ነው፤ የእኔ ጐሳ በሙሉ ከሠራው ይልቅ፣ እናንተ የኤፍሬም ሰዎች ያደረጋችሁት ጥቂቱ ነገር እንኳ ይበልጣል፤",
      "3": "እናንተ በአምላካችሁ ኃይል ሁለቱን የምድያማውያን መሪዎች ዖሬብንና ዘኤብን ገደላችሁ፤ ታዲያ እኔ ከዚህ ጋር የሚወዳደር ምን ሠራሁ?” እርሱም ይህን ባለ ጊዜ ቊጣቸው ተነታ፡፡",
      "4": "በዚህም ጊዜ ጌዴወንና የእርሱ ሦስት መቶ ሰዎች ወደ ዮርዳኖስ ወንዝ መጥተው ተሻግረው ነበር፤ ምንም እንኳ ድካም ቢሰማቸው አሁንም ጠጣትን በማሳደድ ላይ ነበሩ፡፡",
      "5": "ወደ ሱኮት በደረሱም ጊዜ ጌዴዎን ለከተማይቱ ሰዎች እንዲህ አለ፣ “እስቲ ለሰዎቼ እንጀራ ስጡልኝ፤ እነርሱ እጅግ ደክመዋል፤ እኔም ዜባሕና ጻልሙናዕ የባሉትን የምድያማውያን ነገሥታት በማሳደድ ላይ ነኝ፡፡”",
      "6": "የሱኮት መሪዎች ግን “ለአንተ ሠራዊት ምገብ የምንሰጠው በምን ምክንያት ነው? ዜባሕንና ጻልሙናዕን ገና አልማረክህም” አሉት፡፡",
      "7": "ጌዴዎንም “ደግ ነው! እግዚአብሔር ዜባሕንና ጻልሙናዕን በእጄ አሳልፎ በሚሰጥበት ጊዜ ከበረሓ በሚገኘው እሾኽና አሜክላ እገርፋችኋለሁ” አላቸው፡፡",
      "8": "ጌዴዎን ወደ ፐኑኤልም ሄዶ በዚያ የሚኖሩትን ሰዎች ያንኑ ጥያቄ አቀረበላቸው፤ ነገር ግን የፐኑኤልም ሰዎች የሱኮት ሰዎች የሰጡትን ተመሳሳይ መልስ ሰጡት፡፡",
      "9": "ስለዚህ እነርሱንም “ድልን ተቀዳጅቼ በሰላም እመለሳለሁ፤ በዚያን ጊዜ የከተማ መጠበቂያ ግንባችሁን አፈርሳለሁ” አላቸው፡፡",
      "10": "ዜባሕና ጻልሙናዕ ከነሠራዊታቸው ቃርቆር ተብሎ በሚጠራ ስፍራ ነበሩ፤ ከበረሓ ነገዶች ከተውጣጣው መላው ሠራዊት አንድ መቶ ሃያ ሺ ያህል አልቆ የተረፈው አሥራ አምስት ሺ የሚያህል ብቻ ነበር፡፡",
      "11": "ጌዴዎን መንገዱን ተከትሎ በበረሓው ዳርቻ ከኖባሕና ከዮግበና ብስተምሥራቅ ገሥግሦ በዚያ ሠራዊት ላይ በድንገት አደጋ ጣለ፡፡",
      "12": "ሁለቱ የምድያማውያን ነገሥታት ዜባሕና ጻልሙናዕ ሸሹ፤ ነገር ግን ዴዴዎን አሳድዶ ማረካቸው፤ ሠራዊታቸውንም በሙሉ በድንጋጤ ላይ እንዲወድቁ አደረገ፡፡",
      "13": "ጌዴዎን በሔራስ መተላለፊያ በኩል ከጦርነት ሲመለስ፣",
      "14": "አንድ ወጣት ከሱኮት ማርኮ መረመረው፤ ወጣቱም በሱኮት ታላላቅ መሪዎች የነበሩትን የሰባ ሰባት ሰዎችን ስም ዝርዝር ጽፎ ሰጠው፡፡",
      "15": "ከዚህ በኋላ ጌዴዎን ወደ ሱኮት ሰዎች መጥቶ “ዜባሕንና ጻልሙናዕን ገና አልማረክህም፤ ጸዲያ አሁን በረሀብ ለደከሙት ወታደሮችህ ምግብ የምንሰጠው ለምንድን ነው? ስትሉ ነበር፤ ይሁን እንጂ ዜባሕና ጻልሙናዕ እነሆ በእጄ ይገኛሉ” አላቸው፡፡",
      "16": "ከዚህ በኋላ እሾኽና አሜኬላ ከበረሓ ወስዶ የሱኮትን መሪዎች ገረፋቸው፡፡",
      "17": "በፐኑኤል ያለውንም የከተማ መጠበቂያ ግንብ አፈረሰ፤ በከተማይቱ ውስጥ የሚገኙትንም ወንዶች ሁሉ ገደለ፡፡",
      "18": "ከዚህ በኋላ ጌዴዎን “በታቦር ስለገደላችኋቸው ሰዎች ምን ታስባላችሁ?” ሲል ዜባሕንና ጻልሙናዕን ጠየቀ፡፡",
      "19": "እነርሱም “አንተን ይመስሉ ነበር፤ እያንዳንዳቸው የንጉሥ ልጅ ይመስላሉ” አሉት፡፡",
      "20": "ጌዴዎንም “እነርሱ የእናቴ ልጆች የሆኑ ወንድሞቼ ነበሩ፤ እናንተ እነርሱን ባትገድሉ ኖሮ እኔም ምሕረት አደርግላችሁ እንደነበር በእርግጥ እምላለሁ” አላቸው፡፡",
      "21": "ከዚህ በኋላ የበኹር ልጁን ዬቴርን “በል አሁን ግደላቸው!” ብሎ አዘዘው፡፡ ልጁ ግን ሰይፉን ሳይመዝ ቀረ፤ ገና ልጅ ስለነበር አመነታ፡፡",
      "22": "ከዚህ በኋላ ዜባሕና ጻልሙናዕ ጌዴዎን “በል እንግዲህ አንተው ራስህ ግደለን፤ የወንድነትን ሥራ ለመሥራት ወንድ ይጠይቃል እኮ!” አሉት፤ ስለዚህ ጌዴዎን እነርሱን ገድሎ በግመሎቻቸው አንገት ላይ የነበረውን ጌጣጌጥ በሙሉ ወሰደ፡፡",
      "23": "ከዚህ በኋላ እስራኤላውያን ጌዴዎንን “አንተና ከአንተም በኋላ የሚነሡት ዝርያዎችህ ገዥዎቻችን ሁኑ፤ ምክንያቱም አንተ ከምድያማውያን እጅ አድነኸናል” አሉት፡፡",
      "24": "ጌዴዎንም “እኔም ሆንሁ ልጄ የእናንተ ገዥዎች አንሆንም፤ የእናንተ ገዥ ራሱ እግዚአብሔር ነው” ሲል መለሰላቸው፡፡",
      "25": "ቀጥሎም “እስቲ አንድ ነገር ልጠይቃችሁ እያንዳንዳችሁ የወሰዳችሁትን የጆሮ ጕትቻ ስጡኝ” አላቸው፡፡ (ምድያማውያን እንደ ሌሎቹ የበረጮ ሰዎች የጆሮ ጕትቻ ማንጠልጠል ይወዱ ነበር፡፡)",
      "26": "ሕዝቡም “በደስታ እንሰጥሃለን” አሉት፡፡ ልብስ አንጥፈውም እያንዳንዱ የወሰደውን የጆሮ ጕትቻ በዚያ ላይ አኖረ፡፡",
      "27": "ጌዴዎን የተቀበለው የጆሮ ጕትቻ ሃያ ኪሎ ያህል የሚመዝን ሆነ፤ ይህም ሌላውን ጌጣጌጥ፣ የአንገት ሐብልና የምድያማውያን ነገሥታት ይለብሱት የነበረውን ሐምራዊ ልብስ፣ እንዲሁም በግመሎቻቸው አንገት ዙሪያ ያለውን ጌጥ ሳይጨምር ነው፡፡",
      "28": "ጌዴዎንም ከዚያ ወርቅ ኤፉድ ሠርቶ በትውልድ ከተማው በዖፍራ አኖረው፤ እስራኤላውያንም በሙሉ ከእግዚአብሔር ተለይተው ያንን ማምለክ ጀመሩ፤ ለጌዴዎንና ለቤተሰቡ ሁሉ መሰናከያ ወጥመድ ሆነ፡፡",
      "29": "በዚህ ዓይነት ምድያመ በእስራኤላውያን ተሸነፈች፤ ዳግመኛም ለእስራኤላውያን የምታሰጋ አልሆነችም፤ ጌዴዎን እስከሞተም ድረስ በምድሪቱ ላይ አርባ ዓመት ሙሉ ሰላም ሆነ፡፡",
      "30": "ጌዴዎን ወደተወለደበት ቦታ ሄዶ በዚያ ኖረ፤",
      "31": "ብዙ ሚስቶች ስላገባ ሰባ ወንዶች ልጆች ነበሩት፤",
      "32": "በሴኬም የምትኖርም ቊባት ነበረችው፤ እርስዋም ወንድ ልጅ ወለደችለት፤ ስሙንም አቤሜሌክ ብሎ ጠራው፡፡",
      "33": "የዮአሽ ልጅ ጌዴዎን ዕድሜ ጠግቦ ሞተ፤ በአባቱም በዮአሽ መቃብር ተቀበረ፤ ይህም መቃብር የአቢዔዜር ጐሳ ከተማ በነበረችው በዖፍራ ይገኛል፡፡",
      "34": "ጌዴዎን ከሞተ በኋላ የእስራኤል ሕዝብ እንደገና ለእግዚአብሔር ያላቸውን ታማኝነት አጓድለው ባዓል የተባሉትን ባዕዳን አማልክት አመለኩ፤ ለባዓልበሪትም ሰገዱ፡፡",
      "35": "ከዚያም በኋላ በዙሪያቸው ከነበሩት ጠላቶቻቸው ሁሉ ላዳናቸው ለአምላካቸው ለእግዚአብሔር አልሰገዱም፡፡",
      "36": "ለእስራኤል ያደረገውን መልካም ነገር ሁሉ ካለማስታወሳቸው የተነሣ ለጌዴዎን ቤተሰብ ባለ ውለታዎች ሆነው አልተገኙም፡፡"
    },

    "Chapter 9": {
      "1": "የጌዴዎን ልጅ አቢሜሌክ የእናቱ ዘመዶች ወደሚኖሩበት ወደ ሴኬም ከተማ ሄደ፡፡",
      "2": "ዘመዶቹም የሴኬምን ሕዝብ እንዲህ ብለው እንዲጠይቁ ነገራቸው፣ “የቱን ትመርጣላችሁ? በሰባውም የጌዴዎን ልጆች መገዛትን? ወይስ በአንድ ሰው መገዛትን? አቢሜሌክ ለእናንተ የቅርብ የሥጋ ዘመድ መሆኑን አትዘንጉ፡፡”",
      "3": "የእናቱም ዘመዶች እርሱን ወክለው ይህንኑ ለሴኬም ሰዎች ዘመዳቸው ስለሆነ አቢሜሌክን ለመከተል ወሰኑ፡፡",
      "4": "ባዓልበሪትን ከሚያመልኩበት ቤት ሰባ ጥሬ ብር ወስደው ሰጡት፤ አቢሜሌክም በዚያ በሰባ ጥሬ ብር የማይጠቅሙ ዱር አዳሪዎችንና ወሮበሎችን ቀጥሮ እንዲከተሉት አደረገ፡፡",
      "5": "ወደ አባቱ ቤት ወደ ዖፍራም ሄዶ የጌዴዎን ልጆች የሆኑትን ሰባውን ወንድሞቹን በአንድ ድንጋይ ላይ አረዳቸው፤ የጌዴዎን መጨረሻ ልጅ ኢዮአታም ግን ተደብቆ ስለነበር ከሞት ተረፈ፤",
      "6": "ከዚያን በኋላ የሴምና የቤትሚሎ ሕዝብ በአንድነት ተሰብስበው በሴኬም ወደሚገኘው ወደተቀደሰው ርካ ዛፍ ሄዱ፤ በዚያም አቢሜሌክን አነገሡ፡፡",
      "7": "ኢዮአታም ይህን ነገር በሰማ ጊዜ ወደ ገሪዛን ተራራ ጫፍ ላይ ወጥቶ እንዲህ በማለት ወደ እነርሱ ጮኸ፣ “እናንተ የሴኬም ሰዎች! እኔን ብታዳምጡኝ እግዚአብሔር እናንተን ያዳምጣችኋል!",
      "8": "ከዕለታት አንድ ቀን ዛፎች ተሰብስበው በላያቸው ንጉሥ ሊያነግሡ ሄዱ፤ የወይራንም ዛፍ በእኛ ላይ ንገሥ አሉት፡፡",
      "9": "የወይራም ዛፍ “በእናንተ ላይ ንጉሥ መሆን ካስፈለገ ለአማልክትም ሆነ ለሰዎች ጠቃሚ የሆነውን ዘይቴን መስጠት አቆማለሁ ማለት ነው” አላቸው፡፡",
      "10": "ከዚህ በኋላ ዛፎቹ የበለስን ዛፍ “መጥተህ በእኛ ላይ ንገሥ” አሉት፡፡",
      "11": "የበለስ ዛፍ ግን “በእናንተ ላይ ንጉሥ መሆን ካስፈለገ ጣፋጭ የሆነውን ፍሬዬን መስጠት አቆማለሁ ማለት ነው” አላቸው፡፡",
      "12": "ስለዚህ ዛፎቹ የዋይን ተክልን “መጥተህ በእኛ ላይ ንገሥ” አሉት፡፡",
      "13": "የወይን ተክሉ ግን “በእናንተ ላይ መንገሥ ካስፈለገ ባዕዳን አማልክትንና ሰዎችን የሚያስደስተውን የወይን ጠጄን መስጠት አቆማለሁ ማለት ነው” ሲል መለሰላቸው፡፡",
      "14": "ስለዚህ ዛፎች ሁሉ የእሾኽ ቊጥቋጦም “መጥተህ በእኛ ላይ ንገሥ” አሉት፡፡",
      "15": "የእሾኽ ቊጥቋጦም “በእርግጥ ንጉሥ ልታደርጉኝ ከፈለጋችሁ፣ ኑና በጥላዬ ሥር ተጠለሉ፤ ይህን ባታደርጉ ከእሾኻማዎቹ ቅርንጫፎቼ እሳት ወጥቶ የሊባኖስን ዝግባዎች ያቃጥላል” ሲል መለሰላቸው፡፡”",
      "16": "ኢዮአታም ንግግሩን በመቀጠል እንዲህ አላቸው፣ “አቢሜሌክን ስታነግሡ በእውነትና ከልባችሁ ነውን? ጌዴዎን ያደረገውን በማስታወስ ቤተሰቡን እንደሚገባ ረዳችሁለትን?",
      "17": "አባቴ ለእናንተ እንደተዋጋ አስታውሱ፤ እናንተንም ከምድያማውያን እጅ ለማዳን ሲል ሕይወቱን በደጋ ላይ ጥሎ ነበር፤",
      "18": "ዛሬ ግን እናንተ በአባቴ ቤተ ሰብ ላይ በጠላትነት ተነሣችሁ፤ ልጆቹን ገደላችሁ፤ ሰባውንም በአንድ ድንጋይ ላይ አረዳችሁ፤ ይህንንም ያደረጋችሁት ጌዴዎን ከገረዱ የወለደው አቢሜሌክ የእናንተ ዘመድ ስለሆነ ነው፤ እርሱንም የሴኬም ንጉሥ አደረጋችሁት፡፡",
      "19": "እንግዲህ ዛሬ ለጌዴዎንና ለቤተሰቡ ያደረጋችሁት በእውነትና ከልባችሁ ከሆነ፣ ከአቢሜሌክ ጋር ደስ ይበላችሁ፤ እርሱም ከእናንተ ጋር ደስ ይበለው፤",
      "20": "ይህ ካልሆነ ግን ከአቢሜሌክ እሳት ወጥቶ የሴኬምንና የቤትሚሎን ሰዎች ይብላ፤ እንዲሁም ከሴኬምና ከቤትሚሎ እሳት ወጥቶ አቢሜሌክን ይብላ፡፡”",
      "21": "ኢዮአታም ይህን ከተናገረ በኋላ ወንድሙን አቢሜሌክን ስለፈራ ሸሽቶ ወደ በኤር ሄዶ እዚያ ተቀመጠ፡፡",
      "22": "አቢሜሌክም በእስራኤል ላይ ሦስት ዓመት ነገሠ፤",
      "23": "ከዚህ በኋላ እግዚአብሔር አቢሜሌክና የሴኬም ሰዎች እርስ በርሳቸው በጠላትነት እንዲተያዩ አደረገ፤ ስለዚህም የሴኬም ሰዎች በእርሱ ላይ ዐመፁበት፡፡",
      "24": "ይህም የሆነው አቢሜሌክ ወንድሞቹን ስለገደለ ቅጣቱን እንዲቀበልና እንዲሁም አቢሜሌክ የጌዴዎን ሰባ ልጆች እንዲገድል ያደፋፈሩት የሴኬም ሰዎች ስለ ሠሩት ግፍ ቅጣታቸውን እንዲቀበሉ ነው፡፡",
      "25": "የሴኬም ነዋሪዎች ጥቂት ሰዎችን መርጠው በተራራዎች ጫፍ ላይ ሸመቁ፤ በአቢሜሌክም ላይ አደጋ እንዲጥሉ አደረጉ፤ በመንገዳቸው የሚያልፈውን ሰው ሁሉ ዘረፉ፤ አቢሜሌክም ይህን ሁሉ ሰማ፡፡",
      "26": "ከዚህ በኋላ የዔቤድ ልጅ ጋዓል ከወንድሞቹ ጋር ወደ ሴኬም መጣ፤ የሴኬምም ሰዎች እምነታቸውን በእርሱ ላይ ጣሉ፡፡",
      "27": "ሁሉም ወደ ወይን ተክሎቻቸው ወጥተው የወይን ፍሬ ለቀሙ፤ የወይን ጠጅ ሠርተውም ትልቅ በዓል አደረጉ፤ ወደ አምላካቸውም መቅደስ ገብተው በዚያ እየበሉና እየጠጡ ስለ አቢሜሌክ በማፌዝ ተናገሩ፡፡",
      "28": "ጋዓልም እንዲህ አለ፣ “እኛ በሴኬም የምንገኝ ወንዶች ምን ዓይነት ወንዶች ነን? ይልቅስ የጐሳችሁ መሥራች ለሆነው ለቀድሞው አባታችሁ ለሐሞር ታማኞች ሁሉ፡፡",
      "29": "ይህን ሕዝብ የምመራው እኔ በሆንኩ ኖሮ!” አቢሜሌክን ወዲያ አስወግደው ነበር፤ ደግሞም “ሠራዊትህን በማጠንከር ወጥተህ ተዋጋ!” ብሎ እነግረው ነበር፡፡”",
      "30": "የከተማይቱ ገዥ ዘቡል ጋዓል የተናገረውን በሰማ ጊዜ እጅግ ተቈጣ፣",
      "31": "በአሩማ ወዳለውም ወደ አቢሜሌክ መልእክተኞተን ልኮ እንዲህ ብለው እንዲነግሩት አሳሰባቸው “የዔቤድ ልጅ ጋዓል ከወንድሞቹ ጋር ወደ ሴኬም መጥቶአል፤ ስለዚህ ወደ ከተማይቱ እንድትገባ አይፈቅድልህም፡፡",
      "32": "እንግዲህ አንተና ተከታዮችህ በሌሊት ከዚያ ተነሥታችሁ በመስክ ውስጥ ደፈጣ አድርጉ፤",
      "33": "ነገ ጠዋትም ፀሐይ ስትወጣ ተነሥታችሁ በከተማይቱ ላይ በድንገት አደጋ ጣሉ፤ ጋዓልና ተከታዮቹ አንተን ለመውጋት ሲወጡም በተቻላችሁ መጠን በብርቱ ምቱአቸው፡፡”",
      "34": "ስለዚህ አቢሜሌክና ተከታዮቹ ሁሉ በሌሊት ተነሥተው ከሴኬም ውጪ በአራት ወገን ተከፍለው ደፈጣ አደረጉ፤",
      "35": "አቤሜሌክና ተከታዮቹ ጋዓል ወጥቶ በከተማይቱ ቅጥር በር መቆሙን ባዩ ጊዜ ከሸመቁባቸው ሥፍራዎች ወጡ፤",
      "36": "ገአልም እነሱን አይቶ ዘቡልን “ተመልከት! ሠዎች ከተራራው ጫፍ ላይ እየወረዱ ነው” አለው ዘቡልም “እነርሡ በተራራዎች ላይ የሚታዩ ጥላዎች እንጂ ሠዎች አይደሉም” ሲል መለሰለት",
      "37": "ቀጥሎም ገአል “ተመልከት! በተራራው ጥጋት ሠዎች ቁልቁል በመውረድ ላይ ናቸው አንዱ ቡድን የአስማተኞች የወርካ ዛፍ የሚባለው መንገድ እየመጣ ነው” አለ፡፡",
      "38": "ከዚህ በኋላ ዘቡል እንዲህ አለ “ያ ሁሉ ፉከራ አሁን የት ደረሰ? “አቤሜሌክ የተባለውን ሰው የምናገለግለው ለምንድነው? ብለህ የጠየቅከን አንተ አልነበርክምን? በማፌዝ ስታላግጥባቸው የነበርከው ሰዎች እንሆ እንዝህ ናቸው፤ በል ወጥተህ ጦርነት ግጠማቸው!”",
      "39": "ገዓል የሴኬምን ሰዎች እየመራ ወጥቶ አቤሜሌክን ጦርነት ገጠመው፤",
      "40": "ገአል ሸሸ፤ አቤሜሌክ አሳደደው፤ በከተማይቱ ቅጽር በር ላይ ሳይቀሩ ብዙዎች ቆሰሉ፤",
      "41": "አቤሜሌክም መኖሪያውን በአሩማ አደረገ፤ ዘቡል ግን ገአልንና ወንድሞቹን ከሴኬም እያባረረ አስወጣቸው፤ ከዚያም በኋላ እዛ ለመኖር አልቻሉም፡፡",
      "42": "በማግስቱ የሴኬም ህዝብ ወደየእርሻቸው መሄዳቸውን አቤሜሌክ ሰማ፤",
      "43": "የእርሱ ተከታዮች የሆኑት ሰዎች ወስደው በሦስት ወገን በመክፈል በየመስኩ ሸመቀ እንዲጠባበቁ አደረገ፤ ህዝቡ ከከተማ ሲወጡ ባየ ጊዜ እነሱን ለመግደል ከሸቀመበት ቦታ ወጣ፤",
      "44": "አቤሜሌክና ከእርሱ ጋር የተመደበው ቡድን የከተማይቱን ቅጽር በር ለመጠበቅ ወደፊት ሲወጡ፣ የቀሩት ሁለቱ ቡድኖች በመስኩ በተገኙት ህዝብ ላይ አደጋ ጥለው ፈጁአቸው፡፡",
      "45": "ውጊያው ቀኑን ሙሉ ቀጥሎ ዋለ፤ አቤሜሌክ ከተማይቱን ይዞ ህዝቡን ሁሉ ገደለ፤ ከተማይቱን አፈራረሰ፤ በምድሪቱም ላይ ጨው ዘራባት፡፡",
      "46": "በኬኬም ግንብ ውስጥ የነበሩ ታላላቅ ሰዎች ይህን በሰሙ ጊዜ በአልበርት የሚመለክበትን ቤት በሚገኘው ምሽግ ውስጥ ገቡ፡፡",
      "47": "አቤሜሌክም በሴኬም መሰብሰባቸውን ሰማ፡፡",
      "48": "ስለዚህም ከተከታዮቹ ጋር ወደ ጻልሞን ተራራ ወጣ፤ ከዚያም መጥረቢያ ወስዶ ከዛፍ ላይ እንጨት በመቁረጥ በትከሻው ተሸከመ፤ ተከታዮቹም በፍጥነት እርሱ እንዳደረገው ያደርጉ ዘንድ ነገራቸው፡፡",

      "49": "እያንዳንዱም ሰው ከዛፍ እንጨት ቆረጠ፤ አቤሜሌክም ተከትለው ያን እንጨት ምሽጉን በማስደገፍ ከመሩት፤ ሰዎቹ በውስጡ እንዳሉም በእሳት አቃጠሉት፤ ስለዚህም በምሽጉ ውስጥ የነበሩት ሰዎች ሁሉም ሞቱ፤ የወንዶችና የሴቶች ቁጥር አንድ ሺ ያህል ነበር፡፡",
      "50": "ከዚህ በኋላ አቤሜሌክ ወደ ቶቤጽ ሄደ፤ ከተማይቱም ከቦ ያዛት፤",
      "51": "በከተማይቱ ውስጥ አንድ ትልቅ የከተማ መጠበቂያ ግንብ ስለነበረ፣ መሪዎቹ ሣይቀሩ እያንዳንዱ ወንድም ሆነ ሴት ሮጦ ወደ እርሱ ገባ፤ በሩንም ዘግተው ወደ ጣራው ወጡ፤",
      "52": "አቤሜሌክ እየተዋጋ ወደ ግንቡ በደረሰ ጊዜ በእሳት ለማያያዝ ወደ በሩ ቀረበ፡፡",
      "53": "ነገር ግን አንዲት ሴት በራሱ ላይ የወፍጮ ድንጋይ ናዳ በመጣል አናቱን ፈጠፈጠችው፡፡",
      "54": "እርሱም የጦር መሣሪያ አንጋቹን ወጣት በፍጥነት በመጥራት “ሰይፍህን መዘህ ግደለኝ፤ ሴት ገደለችው እንድባል አልፈልግም” ሲል አዘዘው፡፡ ስለዚህ ወጣቱ በሰይፍ መትቶ ገደለው፡፡",
      "55": "እስራኤላውያን አቤሜሌክ መሞቱን ባዩ ጊዜ ሁሉም ወደየቤታቸው ሄዱ፡፡",
      "56": "በዚህ ዓይነት አቤሜሌክ ሰባ ወንድሞቹን በመግደል በአባቱ ላይ በፈፀመው በደል እግዚአብሔር ፍዳውን ከፈለው፤",
      "57": "እንዲሁም እግዚአብሔር የሴኬምን ሰዎች ስለክዳታቸው ዋጋ የሆነውን መከራ እንዲቀበሉ አደረገ፤ በዚህ አኳኋን የጌዴዎን ልጅ እዮአታም በረገማቸው ጊዜ በእነርሱ ላይ እንደሚደርስባቸው የተናገረው ሁሉ ተፈፀመ፡፡"
    },
    "Chapter 10": {
      "1": "አቤሜሌክ ከሞተ በኋላ የዶዶ የልጅ ልጅ የፑአ ልጅ የሆነው ቶላዕ እስራኤልን ነጻ ለማውጣት ተነሣ፤ እርሱም ከይሳኮር ነገድ ሲሆን የሚኖረውም በኮረብታማው በኤፍሬም አገር ሻሚር ተብላ በምትጠራ ስፍራ ነበር፤",
      "2": "ይህ ሰው ሃያ ሶስት ዓመት የእስራኤል መሪ ሆኖ ከቆየ በኋላ ሞተ፤ በሻሚርም ተቀበረ፡፡",
      "3": "ከቶላ ቀጥሎ ገለአዳዊው ያኢር ተነሣ፤ እርሱም ሃያ ሁለት ዓመት የእስራኤል መሪ ሆነ፤",
      "4": "በሠላሳ አህዮች ላይ ተቀምጠው የሚጋርቡ ሠላሳ ወንዶች ልጆች ነበሩት፤ እነርሱም በገለአድ ምድር ሠላሳ ከተሞች ነበሯቸው፤ እነዚህም ከተሞች እስካሁን የያኢር መንደሮች ተብለው ይጠራሉ፤",
      "5": "ያኢር ሞተ፤ በቃሞንም ተቀበረ፡፡",
      "6": "እስራኤላውያን በአልና አስታሮት የተባሉትን በአዳን አማልክት እንዲሁም የሶርያ፣ የሲዶና፣ የሞአብን፣ የዐሞንንና የፍልስጥኤምን አማልክት በማምለክ እንደገና በእግዚአብሔር ላይ በደል ሰሩ፤ ከእግዚአብሔር ተለዩ፤ እርሱንም ማምለክ ተው፤",
      "7": "ስለዚህ እግዚአብሔር በእስራኤላውያን ላይ ተቆጣ፤ ፍልስጥኤማውያንና ዐሞናውያን ድል ነሥተው እንዲይዟቸው ፈቀደ፡፡",
      "8": "እነርሱም ከዮርዳኖስ በስተምሥራቅ ባለው በአሞራውያን አገር በገለዓድ በሚኖሩት እስራኤላውያን ሁሉ ላይ ጭቆናና ስደት በማድረግ አሥራ ስምንት ዓመት ገዟቸው፤",
      "9": "አሞናውያን የይሁዳን፣ የብንያምንና የኤፍሬምን ነገዶች ለመውጋት ዮርዳኖስን ተሻገሩ፤ እስራኤልም በታላቅ ጭንቅ ላይ ነበረ፡፡",
      "10": "ከዚህ በኋላ እስራኤላውያን “አንተን አምላካችንን ትተን በዓል የተባሉትን ባዕዳን አማልክት በመከተላችን በአንተ ላይ በደል ሰርተናል” በማለት ወደ እግዚአብሔር ጮሁ፡፡",
      "11": "እግዚአብሔርም እንዲህ ሲል መለሰላቸው “ግብጻውያን፣ አሞራውያን፣ ዓሞናውያን፣ ፍልስጥኤማውያን፣",
      "12": "ሲዶናውያን፣ ዓማሌቃውያንና ማዖናውያን ከዚህ በፊት ጨቁናችሁ በገዙአችሁ ጊዜ ወደ እኔ ጮኻችሁ ነበር፤ ታዲያ እኔስ ከእነርሱ እጅ በመታደግ አዳናችሁ አልነበረምን?",
      "13": "እናንተ ግን እስከአሁን ድረስ እኔን ትታችሁ ለባዕዳን አማልክት ሰገዳችሁ፤ ስለዚህ እኔ እናንተን ዳግመኛ አልታደጋችሁም፤",
      "14": "ሂዱ! ወደ መረጣችኋቸው ባዕዳን አማልክትም ጩኹ፤ መከራ በሚደርስባችሁ ጊዜም እነርሱ ይታደጓችሁ፡፡”",
      "15": "የእስራኤል ህዝብ ግን እግዚአብሔርን “በእርግጥ በድለናል፤ አንተ በእኛ ላይ የፈለግከውን አድርግብን፤ ብቻ እባክህ የዛሬን አድነን” አሉት፡፡",
      "16": "ባዕዳን አማልክቶቻቸውንም አስወግድ፣ እግዚአብሔርን አመለኩ፤ እግዚአብሔር ስለ እስራኤል መከራ እጅግ አዘነ፡፡",
      "17": "ከዚህ በኋላ የዐሞናውያን ሠራዊት ለጦርነት ተዘጋጅቶ በገለዓድ ሰፈረ፤ የእስራኤልም ሰዎች በንድነት ተሰብስበው በገለዓድ ምጽጳ ተብሎ በሚጠራው ቦታ ሰፈሩ፤",
      "18": "ከዚያም ህዝቡና የእስራኤላውያን የነገድ አለቆች ሁሉ “ዐሞናውያንን ስንዋጋ መሪ የሚሆነን ማነው? እንግዲህ ይህን ጦርነት ስናደርግ የሚመራ ሰው በገለዓድ ለሚወር ሰው ሁሉ መሪ ይሆናል” በማለት እርስ በእርሳቸው ተጠያየቁ፡፡"
    },
    "Chapter 11": {
      "1": "ገለዓዳዊው ዮፍታሔ ከአንዲት ጋለሞታ ሴት የተወለደ ጀግና ወታደር ነበር፤",
      "2": "የእርሱ አባት ገለዓድ ቀደም ብሎ ያገባት የህግ ሚስቱ የወለደችለት ሌሎች ወንዶች ልጆች ነበሩት፤ እነርሱም ባደጉ ጊዜ ወንድማቸውን ዮፍታሔ “አንተ ከሌላ ሴት የተወለድክ ስለሆንህ ከአባታችን ርስት ምንም ነገር መውረስ አይገባህም” ብለው ከቤት እንዲባረር አደረጉት፡፡",
      "3": "ዮፍታሔም ከወንድሞቹ ሸሽቶ ጦብ ተብላ በምትጠራ ምድር ኖረ፤ እዚያ ጥቂት የማይጠቅሙ ወሮበሎችን ሰበሰበ፤ እነርሱም ከእርሡ ጋር አብረው የሽፍትነት ተግባር ይፈጽሙ ነበር፡፡",
      "4": "ከጥቂት ጊዜ በኋላ ዐሞናውያን እስራኤላውያንን ለመውጋት ዘመቱ፡፡",
      "5": "ይህም በሆነ ጊዜ የገለዐድ መሪዎች ዮፍታሕን ከጦብ ምድር መልሰው ለማምጣት ሄደው፤",
      "6": "“ዐሞናውያንን መውጋት እንችል ዘንድ መጥተህ መሪያችን ሁን” አሉት፡፡",
      "7": "ዮፍታሔ ግን “እናንተ እኔን ጠልታችሁ ከአባቴ ቤት ተባርሬ እንድሄድ አስገድዳችሁኝ ነበር፤ ታዲያ አሁን ችግር ሲገጥማችሁ ወደ እኔ መምጣታችሁ ስለምንድን ነው?” አላቸው፡፡",
      "8": "እነርሡም ዮፍታሔን “አሁን እኛ ወደ አንተ ተመልሰናል፤ ምክንያቱም ከእኛ ጋር ዘምተህ ዐሞናውያንን እንድትወጋልንና የገልዓድን ህዝብ ሁሉ መሪ እንድትሆን እንፈልጋለን” አሉት፡፡",
      "9": "ዮፍታሔም “እንግዲህ ወደቤት ከመለሳችሁኝ በኋላ እግዚአብሔር በዐሞናውያን ላይ ድልን በሚያጎናጽፈኝ ጊዜ እኔ የእናንተ መሪ እሆናለሁ” አላቸው፡፡",
      "10": "እነርሡም “እግዚአብሔር ምስክራችን ነው፤ በዚህ ነገር እንስማማለን” ብለው መለሱለት፤",
      "11": "ስለዚህ ዮፍታሔ ከገለዓድ መሪዎች ጋር ሄደ፡፡ ህዝቡም ገዥያቸውና መሪያቸው አደረጉት፤ ዮፍታሔም በምጽጳ በእግዚአብሔር ፊት በዚህ ጉዳይ መስማማቱን ገለጠ፡፡",
      "12": "ከዚህ በኋላ ዮፍታሔ ወደ ዐሞን ንጉሥ መልእክተኞችን ልኮ “ከእኛ ጋር የተጣላህበት ምክንያት ምንድነው?” ብለው እንዲጠይቁት አደረገ፡፡",
      "13": "የዐሞንም ንጉሥ ለዮፍታሔ መልእክተኞች መልስ ሲሰጥ “እስራኤላውያን ከግብጽ በወጡ ጊዜ ከአርኖን ወንዝ እስከ ያቦቅ ወንዝ ያለውን ምድሬንና የዮርዳኖስንም ወንዝ ወሰዱብኝ፤ አሁን ግን በሰላም መመለስ ይኖርባችኋል” አላቸው፡፡",
      "14": "ዮፍታሔ እንደገና መልእክተኞችን ወደ ዐሞን ንጉሥ ላከ፤",
      "15": "እንዲህ በማለትም መልስ ሰጠው፣ “እስራኤል የሞአብንም ሆነ የዐሞንን ምድር ወሰዱ የሚባለው ትክክለኛ አባባል አይደለም፤",
      "16": "እውነተኛው ታሪክ እነሆ ይህ ነው፣ እስራኤላውያን ከግብጽ በወጡ ጊዜ በበረሓው አቋርጠው ወደ አካባ የባሕር ሰላጤ ደረሱ፤ ከዚያም ወደ ቃዴስ አለፉ፤",
      "17": "ከዚያ በኋላ በምድሩ አልፈው እንዲሄዱ ይፈቅደላቸው ዘንድ ወደ ኤዶም ንጉሥ መልእክተኞች ላኩ፤ ነገር ግን የኤዶም ንጉሥ አልፈቀደላቸውም፤ የሞአብንም ንጉሥ እንዲሁ ጠየቁ፤ እርሱም ቢሆን በምድሩ አልፈው እንዲሄዱ አልፈቀደላቸውም፤ ስለዚህ እስራኤላውያን በቃዴስ ቆዩ፤",
      "18": "በረሓውንም በማቋረጥ ጉዞ ቀጥለው የኤዶምንና የሞአብን ምድር በመዞር ከሞአብ በስተምሥራቅና ከአርኖን ወንዝ ባሻገር ወዳለው ስፍራ መጥተው ሰፈሩ፤ ነገር ግን የሞአብ ወሰን ስለነበር የአርኖንን ወንዝ አልተሻገሩም፤",
      "19": "ከዚህ በኋላ እስራኤላውያን በሐሴቦን ሆኖ ወደሚገዛው ወደ አሞራውያን ንጉሥ ወደ ሲሖን መልእክተኞች ልከው በአገሩ በኩል አልፈው ወደገዛ አገራቸው እንዲሄዱ አስጠየቁት፤",
      "20": "ሲሖን ግን እስራኤላውያን አልፈው እንዲሄዱ አልፈቀደላቸውም፤ እንዲያውም መላ ሠራዊቱን ሰብስቦ በያሐጽ በመስፈር በእስራኤል ላይ አደጋ ጣለ፡፡",
      "21": "ነገር ግን የእስራኤል አምላክ የሆነው እግዚአብሔር እስራኤላውያን በሲሖንና በሠራዊቱ ሁሉ ላይ ድል እንዲቀዳጁ አደረገ፤ በዚህም ዓይነት እስራኤላውያን በዚህ አገር ይኖሩ የነበሩትን የአሞራውያንን ግዛት በሙሉ ወስደው የራሳቸው ርስት አደረጉት፤",
      "22": "በደቡብ ከአርኖን ወንዝ አንሥቶ በሰሜን እስከ ያቦቅ ወንዝ ድረስ፣ እንዲሁም በምሥራቅ ከበረሓው አንሥቶ በምዕራቅ እስከ ዮርዳኖስ ወንዝ ድረስ መላውን የአሞራውያን ግዛት ያዙ፤",
      "23": "ስለዚህ ለሕዝቡ ለእስራኤላውያን ሲል አሞራውያንን አባርሮ ያስወጣ ራሱ የእስራኤል አምላክ የሆነው እግዚአብሔር ነው፤ ታዲያ አንተ መልሰህ ልትወስድ ታስባለህን?",
      "24": "አንተ አምላክህ ከሞሽ የሰጠህን ይዘህ ዐርፈህ ተቀመጥ፤ እኛ ግን አምላኻችን እግዚአብሔር የሰጠንን ሁሉ ወርሰን እንኖራለን፡፡",
      "25": "ለመሆኑ አንተ የሞአብ ንጉሥ ከነበረው ከጺፖር ልጅ ከባላቅ ትበልጣለህን? እርሱ እንኳ እስራኤልን ከቶ አልተቋቋመም፤ እኛንም ይወጋ ዘንድ ወደ ጦርነት ለመውጣት አልደፈረም፤",
      "26": "ስለዚህ ሦስት መቶ ዓመት ሙሉ እስራኤል ሐሴቦንን፣ ዓሮዔርንና በእነርሱ ዙሪያ ያሉትን የገጠር ከተማች፤ እንዲሁም በአርኖን ወንዝ ዳርቻ ያሉትን ከተሞች በሙሉ ወርሰው ኖረዋል፤ ታዲያ በነዚህ ዘመናት ሁሉ ስለምን መልሳችሁ አልወሰዳችኋቸውም ነበር?",
      "27": "እኔ በበኩሌ ምንም አልበደልኩም፤ በእኔ ላይ ጦርነት በመክፈት ልትበድለኝ የተነሣሣህ አንተ ነህ፤ እንግዲህ ፈራጅ እግዚአብሔር ነው፤ እርሱ ዛሬ በእስራኤላውያንና በዐሞናውያን መካከል ውሳኔ ይሰጣል፡፡”",
      "28": "የዐሞን ንጉሥ ግን የዮፍታሔን መልእክት ከቁም ነገር አልቈጠረውም፡፡",
      "29": "በዚያን ጊዜ የእግዚአብሔር መንፈስ በዮፍታሔ ላይ ወረደ፤ ዮፍታሔም በገለዓድና በምናሴ ግዛቶች መካከል አቋርጦ ሄደ፤ በገለዓድ ወደምትገኘው ወደ ምጽጳ ተመለሰ፤ ከዚያም ወደ ዐሞን ጉዞውን ቀጠለ፡፡",
      "30": "ለእግዚአብሔርም እንዲህ ሲል ተሳለ፣ “በዐሞናውያን ላይ ድልን ከሰጠኸኝ፣",
      "31": "ድል አድርጌ ከዘመቻ ወደቤቴ ስመለስ ከቤት ወጥቶ ሊቀበለኝ የሚመጣው ለአንተ ይሆናል፤ እርሱንም ለአንተ የሚቃጠል መሥዋዕት አድርጌ አቀርበዋለሁ፡፡”",
      "32": "ከዚህም በኋላ ዮፍታሔ ዐሞናውያንን ለመውጋት ወንዙን ተሻግሮ ሄደ፤ እግዚአብሔርም ድልን አጐናጸፈው፡፡",
      "33": "ከዓሮዔር ጀምሮ በሚኒት ዙሪያ እስካለው ስፍራ በአጠቃላይ ሃያ ከተሞችን፣ እንዲሁም እስከ አቤል ከራሚም ድረስ ያሉትን ሁሉ ድባቅ መታ፤ ብዙ �ሕዝብ ካለቀም በኋላ ዐሞናውያን በእስራኤል ውጊያ ተሸነፉ፡፡",
      "34": "ዮፍታሔ በምጽጳ ወዳለው ቤቱ በተመለሰ ጊዜ ሴት ልጁ አታሞ ይዛ እየዘፈነችና እየጨፈረች ልትቀበለው ወጣች፤ ያለ እርስዋም ሌላ ልጅ አልነበረውም፡፡",
      "35": "ባያትም ጊዜ በሐዘን ልብሱን በመቅደድ “ወይኔ ልጄ! ልቤን በሐዘን ሰበርሽው! በእኔ ላይ ለሚደርሰው ሥቃይ ስለምን አንቺ ምክንያት ሆንሽብኝ? እኔ ለእግዚአብሔር በመሐላ ቃል ገብቼ ተስያለሁ፤ ልመልሰውም አልችልም!” አለ፡፡",
      "36": "እርስዋም “አባቴ ሆይ! ለእግዚአብሔር ቃል ገብተህ ከሆነስ፣ እግዚአብሔር ጠላቶችህን ዐሞናውያንን ስለተበቀለልህ በእኔ ላይ ልታደርግ ያቀድከውን ፈጽም” አለችው፡፡",
      "37": "ነገር ግን አባትዋን እንዲህ ስትል ጠየቀችው፣ “ይህን አንድ ነገር ፍቀድልኝ፤ ገና ልጃገረድ ሳለሁ መሞቴ ስለሆነ፣ ከጓደኞቼ ጋራ በተራራው ሄጄ አለቅስ ዘንድ የሁለት ወር ጊዜ ፍቀድልኝ፡፡”",
      "38": "እርሱም እንድትሄድ ፈቅዶ ለሁለት ወር አሰናበታት፤ እርስዋና ጓደኞችዋም ወደ ተራራዎች ወጡ፤ ባል ሳታገባና ልጅ ሳትወልድ ለመሞት በመዘጋጀትዋም ስለ እርስዋ አለቀሱላት””",
      "39": "ከሁለት ወር በኋላ ወደ አባትዋ ቤት ተመልሳ መጣች፤ እርሱም ለእግዚአብሔር ቃል የገባውን ፈጸመ፤ እርስዋም ገና �ድንግል እንደሆነች ሞተች””",
      "40": "ከዚያም ጊዜ አንሥቶ፣ የእስራኤላውያን ወጣት ሴቶች ልጆች በየዓመቱ ለአራት ቀን ያህል ከቤታቸው ርቀው እየሄዱ ለገለዓዳዊው ለዩፍታሔ ሴት ልጅ ማዘናቸውና ማልቀሳቸው የተለመደ ሆነ፡፡"
    },
    "Chapter 12": {
      "1": "የኤፍሬም ሰዎች ለጦርነት ተዘጋጅተው የዮርዳኖስን ወንዝ በመሻገር ወደ ጻፎን በደረሱ ጊዜ ዮፍታሔን “ዐሞናውያንን ለመውጋት ወሰን አልፈህ ስትሄድ እኛን ያልጠራኸን ለምንድን ነው? እንግዲህ እኛም ቤትህን በላይህ እናቃጥለዋለን” አሉት፡፡",
      "2": "ዮፍታሔም እንዲህ አላቸው፤ “እኔና ሕዝቤ ከዐሞናውያን ጋር በብርቱ ተጣልተን በነበረበት ጊዜ እናንተን ጠርቼአችሁ ነበር፤ ነገር ግን ከእነርሱ እጅ በመታደግ ልታድኑኝ አልፈለጋችሁም፤",
      "3": "እናንተ እኔን ለመርዳት ወደዚያ አለመሄዳችሁን ባየሁ ጊዜ ለሕይወቴ ሳልሳሳ እነርሱን ለመውጋት ወሰኑን ተሻግሬ ሄድሁ፤ እግዚአብሔር ም በእነርሱ ላይ ድልን አቀዳጀኝ፤ ታዲያ አሁን እኔን ለመውጋት የተነሣችሁበት ምክንያት ምንድን ነው?”",
      "4": "ከዚህ በኋላ ዮፍታሔ የገለዓድን ሰዎች አሰባስቦ በኤፍሬም ሰዎች ላይ አደጋ በመጣል ድል አደረጋቸው፤ ምክንያቱም የኤፍሬም ሰዎች “እናንተ በኤፍሬምና በምናሴ ግዛት ውስጥ የምትኖሩ ገለዓዳውያን እኮ ኤፍሬምን ከድታችሁ የመጣችሁ ናችሁ” ይሉአቸው ስለነበር ነው፡፡",
      "5": "የኤፍሬም ሰዎች እንዳያመልጡ ለማድረግ ገለዓዳውያን የዮርዳኖስን መሻገሪያ ቦታዎች ሁሉ ዘግተው ያዙ፤ ለማምለጥ የሚሞክር ማንኛውም የኤፍሬም ሰው ለመሻገር ፈቃድ ቢጠይቅ ገለዓዳውያን “አንተ የኤፍሬም ሰው ነህን?” ብለው ይጠይቁት ነበር፤ “አይደለሁም” ካለ፣",
      "6": "እስቲ ሺቦሌት” በል ይሉታል፤ እርሱ ግን “ሺ” የሚለውን ፊደል አስተካክሎ መናገር ስለማይችል “ሲቦሌት” ይላል፤ ከዚህ በኋላ እርሱን ይዘው የዩርዳኖስ መሸጋገሪያ ከሆኑት ስፍራዎች በአንዱ ይገድሉታል፤ ያንጊዜም በዚሁ ዐይነት አርባ ሁለት ሺ የኤፍሬም ሰዎች ተገደሉ፡፡",
      "7": "ዮፍታሔ ስድስት ዓመት ሙሉ የእስራኤል መሪ ከሆነ በኋላ ሞተ፤ በትውልድ አገሩ በገለዓድ በምትገኘው በአንዲት ከተማ ተቀበረ፡፡",
      "8": "ከዮፍታሔ ቀጥሎ የቤተልሔም ተወላጅ የሆነው ኢብጻን የእስራኤል መሪ ሆነ፤",
      "9": "ኢብጻን ሠላሳ ወንዶችና ሠላሳ ሴቶች ልጆች ነበሩት፤ ሴቶች ልጆቹን ከጐሳው ውጭ ከሆኑ ወንዶች ጋር አጋባቸው፤ እንዲሁም ከጐሳው ውጭ የሆኑ ሴቶች ልጆችን አምጥቶ ከንዶች ልጆቹ ጋር እንዲጋቡ አደረገ፤ ኢብጻን ሰባት ዓመት የእስራኤል መሪ ሆኖ ከቆየ በኋላ ሞተ፤",
      "10": "በቤተልሔምም ተቀበረ፡፡",
      "11": "ከኢብጻን ቀጥሎ የዛብሎን ወገን የሆነው ኤሎን እስራኤልን ዐሥር ዓመት መራ፤",
      "12": "ከዚያን በኋላ ሞተ፤ በዛብሎን ግዛት በምትገኘው በአያሎንም ምድር ተቀበረ፡፡",
      "13": "ከኤሎን ቀጥሎ የፒርዓቶን ተወላጅ የሆነው የሂሌል �ልጅ ዓብዶን የእስራኤል መሪ ሆነ፤",
      "14": "ዓብዶን ስምንት ዓመት የእስራኤል መሪ ሆኖ ከቆየ በኋላ ሞተ፤",
      "15": "ኮረብታማ በሆነው በዐማሌቃውያን አገር በኤፍሬም ግዛት በምትገኘውም በፒርዓቶን ተቀበረ፡፡"
    },
    "Chapter 13": {
      "1": "እስራኤላውያን እንደገና በደል ሠሩ፤ ስለዚህ ፍልስጥኤማውያን አርባ ዓመት ሙሉ እንዲገዙአቸው እግዚአብሔር ፈቀደ፡፡",
      "2": "በዚያን ዘመን ጾርዓ በምትባል የገጠር ከተማ የሚኖር ማኑሄ የሚባል አንድ ሰው ነበር፤ እርሱም ትውልዱ ከዳን ነገር ወገን ነበር፤ ሚስቱ መኻን ስለነበረች ልጆች አልወለደም፤",
      "3": "ለእርስዋም የእግዚአብሔር መልአክ ተገልጦ እንዲህ አላት፣ “እስከ አሁን ልጆች መውለድ አልቻልሽም፤ ነገር ግን በቅርብ ጊዜ ውስጠ ፀንሰሽ ወንድ ልጅ ትወልጂአለሽ፤",
      "4": "የወይን ጠጅም ሆነ ማንኛውንም የሚያሰክር መጠጥ ከመጠጣትና ማንኛውንም የተከለከለ ምግብ ከብላት ተጠንቀቂ፡፡",
      "5": "ልጅሽም ከተወለደ በኋላ ጠጉሩን በፍጹም እንዳትላጪው፤ ምክንያቱም እርሱ ከሚወለድበት ቀን ጀምሮ ናዝራዊ በመሆን ለእግዚአብሔር የተለየ ይሆናል፤ እስራኤልንም ከፍልስጥኤማውያን እጅ መታደግ ይጀምራል፡፡”",
      "6": "ከዚህ በኋላ ሴቲቱ ሄዳ ለባልዋ እንዲህ አለችው፣ “አንድ የእግዚአብሔር ሰው ወደ እኔ መጥቶ ነበር፤ እንደ እግዚአብሔር መልአክ እጅግ የሚያስፈራ ነበር፤ እኔ ከወዴት እንደ መጣ አልጠየቅሁትም፤ እርሱም ስሙን አልነገረኝም፤",
      "7": "ነገር ግን እርሱ “ትፀንሻለሽ፤ ወንድ ልጅም ትወልጂአለሽ” ብሎ ነገረኝ፤ እንዲሁም የሚወለደው ልጅ በሕይወቱ ሙሉ በናዝራዊነት ለእግዚአብሔር የተለየ ስለሚሆን፤ የወይን ጠጅም ሆነ ማንኛውንም የሚያሰክር መጠጥ ከመጠጣትና ማንኛውንም የተከለከለ ምግብ ከመብላት እንድጠነቀቅ ነግሮኛል፡፡”",
      "8": "ከዚህ በኋላ ማኑሄ “እግዚአብሔር ሆይ! ሕፃኑ ሲወለድ ምን ማድረግ እንደሚገባን ይነግረን ዘንድ ያ የላክኸው የእግዚአብሔር ሰው እንደገና ተመልሶ ወደ እኛ እንዲመጣ አድርግልን” ሲል ወደ እግዚአብሔር ጸለየ፡፡",
      "9": "እግዚአብሔር ም የማኑሄን ጸሎት ሰማ፤ የእግዚአብሔር ም መልአክ እንደገና ወጥቶ ሴቱቱ በእርሻ ውስጥ እንደተቀመጠች ተገለጠላት፤ ባልዋ ማኑሄ ከእርስዋ ጋር አልነበረም፤",
      "10": "ስለዚህ በፍጥነት ወደ እርሱ ሮጣ በመሄድ “ተመልከት! ያ ከዚህ በፊት ወደእኔ መጥቶ የነበረው ሰው ዛሬም እንደገና ተገለጠልኝ” አለችው፡፡",
      "11": "ማኑሄም ከተቀመጠበት ተነሥቶ ሚስቱን ተከትሎ ሄደ፤ ወደ ሰውየውም ቀርቦ “ከሚስቴ ጋር ተነጋግረህ የነበርከው አንተ ነህን?” ሲል ጠየቀው፡፡ ሰውየውም “አዎ እኔ ነኝ” ሲል መለሰ፡፡",
      "12": "ቀጥሎም ማኑሄ “የተናገርከው ቃል ሲፈጸም የሚወለደው ልጅ ምን ማድረግ አለበት? መኖር የሚገባውስ እንዴት ነው?” ሲል ጠየቀው፡፡",
      "13": "መልአኩም እንዲህ ሲል መለሰ፣ “ሚስትህ የነገርኩአትን ሁሉ በጥንቃቄ ለመፈጸም እርግጠኛ መሆን አለባት፤",
      "14": "ከወይን ተክል የሚገኝ ምንም ነገር መመገብ አይኖርባትም፤ የወይን ጠጅም ሆነ ማንኛውንም የሚያሰክር መጠጥ አትጠጣም፤ ማንኛውንም የሚያሰክር መጠጥ አትጠጣም፤ ማንኛውንም የተከለከለ ምግብ አትበላም፤ በጠቃላይ እኔ የነገርኩአትን ሁሉ መፈጸም አለባት፡፡”",
      "15": "ይህም ሁሉ ሲሆን ማኑሄ ያ ሰው የእግዚአብሔር መልአክ መሆኑን አላወቀም ነበር፤ ስለዚህም “እባክህ በቶሎ አትሂድብን፤ አንድ የፍየል ጥቦት ዐርደን እናዘጋጅልህ” አለው፡፡",
      "16": "መልአኩ ግን “ብቆይም እንኳን የአንተን ምግብ አልበላም፤ ይሁን እንጂ ልታዘጋጀው ከፈቀድህ የሚቃጠል መሥዋዕት አድርገህ ለእግዚአብሔር አቅርበው” አለው፡፡",
      "17": "ማኑሄም “የተናገርከው ቃል ሲፈጸም ምስጋና እናቀርብልህ ዘንድ ስምህ ማን እንደሆነ ንገረን” አለው፡፡",
      "18": "መልአኩም “ስሜን ለማወቅ የፈለግኸው ለምንድን ነው? ስሜ ድንቅ የሆነ ምስጢራዊ ነው” ሲል መለሰለት፡፡",
      "19": "ከዚህ በኋላ ማኑሄ አንድ የፍየል ጥቦትና የእህል ቁርባን ወስዶ በእለቱ መሠዊያ ላይ ለእግዚአብሔር መሥዋዕት አድርጎ አቀረበ፤ ማኑሄና �ሚስቱም እየተመለከቱ ሳለ እግዚአብሔር አስደናቂ ነገር አደረገ፡፡",
      "20": "የእሳት ነበልባል ከመሠዊያው ወደ ላይ በሚወጣበት ጊዜ ማኑሄና ሚስቱ የእግዚአብሔር መልአክ በነበልባሉ ውስጥ ወደ ሰማይ ሲወጣ አድ፤ ማኑሄም በዚህ ጊዜ ያ ሰው የእግዚአብሔር መልአክ መሆኑን ተገነዘበ፤ እርሱና ሚስቱም በግንባራቸው ወደ መሬት ተደፉ፤ ዳግመኛም መልአኩን አላዩም፡፡",
      "21": "ማኑሄ ሚስቱን “እግዚአብሔርን ስላየን በእርግጥ እንሞታለን” አላት፡፡",
      "22": "ሚስቱ ግን “እግዚአብሔር ሊገድለን ቢፈልግ ኖሮ መሥዋዕታችንንና ቁርባናችንን ባልተቀበለም ነበር፤ ይህን ሁሉ አሁን ባላሳየንና እንዲህ ያለውን ነገር ሁሉ ባልነገረንም ነበር” ስትል መለሰችለት፡፡",
      "23": "ሴቲቱም ወንድ ልጅ ወለደች፤ ስሙንም ሳምሶን ብላ ጠራችው፤ ሕፃኑም አደገ፤ እግዚአብሔር ም ባረከው፤",
      "24": "በጾርዓና በኤሽታኦል መካከል ባለው በዳን ሰፈር ውስጥ በነበረበት ጊዜ የእግዚአብሔር ኃይል ያበረታው ጀመር፡፡"
    },

    "Chapter 14": {
      "1": "አንድ ቀን ሳምሶን ወደ ቲምና ወረደ፤ በዚያም አንዲት ፍልስጥኤማዊት ልጃገረድ አየ፤",
      "2": "ወደ ቤቱም ተመልሶ ለአባቱና ለእናቱ “በቲምና አንዲት ፍልስጥኤማዊት ልጃገረድ አይቼ ወድጃታለሁ፤ ስለዚህ እርስዋን አጭታችሁ አጋቡኝ” አላቸው፡፡",
      "3": "አባቱና እናቱ ግን “ሚስት ለማግኘት አረማውያን ወደ ሆኑ ፍልስጥኤማውያን መሄድ ለምን አስፈለገህ? ከሕዝባችን ሁሉ መካከል የራሳችን ጐሣ የሆነች ልጃገረድ ማግኘት አቅቶህ ነውን?” ሲሉ ጠየቁት፡፡",
      "4": "ሳምሶን ግን አባቱን “እኔ እርስዋን በጣም ስለምወዳት ከእርስዋ ጋር አጋባኝ” አለው፡፡ ሳምሶን ይህን እንዲያደርግ የሚመራው እግዚአብሔር እንደሆነ ወላጆቹ አላወቁም፤ በዚያም ጊዜ ፍልስጥኤማውያን እስራኤላውያንን ይገዙ ስለነበር፣ እግዚአብሔር ፍልስጥኤማውያንን ለመቃወም ምክንያት ይፈልግ ነበር፡፡",
      "5": "ከዚህ በኋላ ሳምሶን ከአባቱና ከእናቱ ጋር ወደ ቲምና ወረዳ፤ እዚያም በወይን ተክል ውስጥ አልፈው ሲሄዱ አንድ ደቦል አንበሳ እያገሣ መጣበት፤",
      "6": "በድንገትም የእግዚአብሔር ኃይል ሳምሶንን አበረታው፤ ስለዚህም አንበሳውን እንደ አንድ የፍየል ጥቦት ያህል በመቁጠር ያለ ምንም መሣሪያ በባዶ እጁ ገነጣጥሎ ጣለው፤ ያደረገውንም ነገር ለወላጆቹ አልነገራቸውም፡፡",
      "7": "ከዚህ በኋላ ወደ ልጃገረዲቱ ሄዶ አነጋገራት፤ ወደዳትም፤",
      "8": "ከጥቂት ቀናት በኋላ እርስዋን ለማግባት ወደዚያ ተመልሶ ሄደ፤ በጉዞም ላይ ሳሉ ያንን የገደለውን አንበሳ ሁኔታ ለማየት ከመንገድ ዞር አለ፤ በድኑን ንቦች ሰፍረውበት በውስጡም ማር መኖሩን በተመለከተ ጊዜ እጅግ ተደነቀ፤",
      "9": "ከማሩም ጥቂት በእጁ ቁርጦ እየበላ መንገዱን ቀጠለ፤ ወደ አባቱና ወደ እናቱ ቀርቦ ከያዘው ማር ሰጥቶአቸው በሉ፣ ነገር ግን ሳምሶን ያንን ማር ያገኘው ከሞተው አንበሳ በድን ውስጥ መሆኑን አልነገራቸውም፡፡",
      "10": "አባቱ ወደ ልጃገረዲቱ ቤት በሄደ ጊዜ፣ ሳምሶን በዚያ ትልቅ ግብዣ አደረገ፤ ይህም በዓይነቱ ግብዣ በወጣቶች ዘንድ የተለመደ ነበር፤",
      "11": "ፍልስጥኤማውያን እርሱን ባዩት ጊዜ ከእርሱ ጋር እንዲቆዩ ሠላሳ ወንዶች ወጣቶችን መርጠው ላኩለት፡፡",
      "12": "ሳምሶንም እንዲህ አላቸው፣ “ነእስቲ ታውቁ እንደሆነ አንድ እንቆቅልሽ ልንገራችሁ፤ በሰባቱ የሠርጉ በዓል ቀኖች ውስጥ ይህን እንቆቅልሽ ፈትታችሁ ብትነግሩኝ፣ ሠላሳ የበፍታ ቀሚስና ሠላሳ ቅያሬ ልብስ እሰጣችኋለሁ፤",
      "13": "ፍቹን መንገር ባትችሉ ግን ሠላሳ የበፍታ ቀሚስና ሠላሳ ቅያሬ ልብስ ትሰጡኛላችሁ፡፡” እነርሱም “እንቆቅልሽን ንገረን፤ እስቲ እንስማው” አሉት”",
      "14": "እርሱም “ከበላኛው መብል ተገኘ፤ ከብርቱውም ጣፋጭ ነገር ወጣ” አላቸው፡፡ እስከ ሦስት ቀን ድረስ እንቆቅልሹን መፍታት አልቻሉም፡፡",
      "15": "በአራተኛው ቀን የሳምሶንን ሚስት እንዲህ አሉአት፣ “ባልሽን አግባብተሽ የእንቆቅልሹን ፍች እንዲነግረን አድርጊ፤ ይህን ካላደረግሽ ግን የአባትሽን ቤት በእሳት አያይዘን አንቺንም በውስጡ በመጨመር እናቃጥልሻለን፤ ለካስ እናንተ ሁለታችሁም ወደ ግብዣችሁ የጠራችሁን ልትዘርፉን ኖሮአልን?”",
      "16": "ስለዚህ የሳምሶን ሚስት እያለቀሰች ወደ እርሱ ቀርባ “ለካስ አንተ እኔን አትወደኝም! እንዲያውም በብርቱ ትጠላኛለህ፤ ምክንያቱም ወዳጆቼን እንቆቅልሽ ጠይቀህ ለእኔ እስከ አሁን ፍችውን አልነገርኸኝም” አለችው፡፡",
      "17": "እርሱም “ተመልከቺ! እኔ ይህን ለአባቴና ለእናቴ እንኳ አልነገርሁአቸውም፤ ታዲያ ለአንቺ የምነግርበት ምክንያት ምንድንነው? አላት፡፡ ከዚህም የተነሣ እርስዋ በሠርጉ በዓል ሰባት ቀን ሙሉ አለቀሰች፤ አጥብቃም ስለነዘነዘችው የእንቆቅልሹን ፍች በሰባተኛው ቀን ነገራት፤ እርስዋም ሄዳ ለፍልስጥኤማውያኑ ነገረቻቸው፡፡",
      "18": "ስለዚህ በሰባተኛው ቀን ፀሐይ ከጥለቋ በፊት፣ የከተማይቱ ሰዎች “ከማር የጣፈጠ ከአንበሳስ የበረታ ምን አለ?” ሲሉ የእንቆቅልሹን ፍቺ ነገሩት፡፡ ሳምሶንም “በእኔ ጊደር ባታርሱ ኖሮ መልሱን ማግኘት ባልቻላችሁም ነበር” አላቸው”",
      "19": "የእግዚአብሔርም ኃይል በድንገት ብርታት ሰጠው፤ ወደ አስቀሎናም ወርዶ ሠላሳ ሰዎችን ገደለ፤ ውብ የሆነውንም ልብሳቸውን ሁሉ በመግፈፍ አምጥቶ የእንቆቅልሹን ፍቺ ላወቁት ሰዎች ሰጣቸው፡፡ በሆነውም ነገር ሁሉ እጅግ ተቈጥቶ ወደ ቤቱ ተመለሰ፤",
      "20": "ሚስቱም በሠርጉ ዋና ሚዜ ለበረው ሰው ተዳረች፡፡"
    },
    "Chapter 15": {
      "1": "ከጥቂት ጊዜ በኋላ በስንዴ መከር ወራት ሳምሶን ሚስቱን ለመጐብኘት አንድ የፍየል ጥቦት ይዞ ሄደ፤ አባትዋንም “ሚስቴ ወዳለችበት ክፍል መግባት እፈልጋለሁ” አለው፡፡",
      "2": "አባትዋ ግን እንዲገባ አልፈቀደለትም፤ ሳምሶንንም “አንተ የጠላሃት ስለመሰለኝ ሚዜህ ለነበረው ሰው ዳርኋት፤ የሆነ ሆኖ የእርስዋ ታናሽ ይበልጥ ውብ ስለሆነች በዚያች ፈንታ ይህችን ማግባት ትችላለህ” አለው፡፡",
      "3": "ሳምሶንም “ከእንግዲህ ወዲህ በፍልስጥኤማውየን ላይ ስለምወስደው እርምጃ በኃላፊነት አልጠየቅበትም” አለ፡፡",
      "4": "ሄዶም ሦስት መቶ ቀበሮዎችን በማደን ያዘ፤ ጥንድ ጥንድ አድርጎ ጭራቸውን በማያያዝ በገመድ አሰረ፤ ችቦዎችም አምጥቶ በጭራቸው መካከል አሰረ፡፡",
      "5": "ከዚያም በኋላ በችቦዎቹ ላይ እሳት በማቀጣጠል ቀበሮዎቹን ገና ወዳልታጨደው ወደ ፍልስጥኤማውያን የስንዴ ሰብል ውስጥ ለቀቃቸው፤ በዚህም ዓይነት ሁኔታ ታጭዶ የተከመረውን ብቻ ሳይሆን ገና በማሳ ላይ ያለውን ስንዴ፣ የወይራና የወይን ተክል ጭምር አቃጠለ፡፡",
      "6": "ፍልስጥኤማውያን ይህን ያደረገው ማን እንደሆነ በጠየቁ ጊዜ፣ ሳምሶን መሆኑን ተረዱ፤ ምክንያቱም የቲምና ተወላጅ የሆነው ዓማቱ የሳምሶንን ሚስት ሚዜው ለነበረ ሌላ ሰው ሰጥቶበት ነበር፤ ስለዚህ ፍልስጥኤማውያን ሄደው ሴቲቱንና አባቷን በእሳት አቃጠሉ፡፡",
      "7": "ሳምሶንም “እንግዲህ እናንተ ይህን አድርጋችኋል፤ እኔ ደግሞ እናንተን ሳልበቀል እንደማልተዋችሁ እምላለሁ” ብሎ ነገራቸው፡፡",
      "8": "ወዲያውም ብርቱ አደጋ ጥሎባቸው ከእነርሱ ብዙዎችን ገደለ፤ ከዚህም በኋላ ሄዶ ዔጣም ተብላ በምትጠራ ስፍራ በዋሻ ውስጠ ተቀመጠ፡፡",
      "9": "ፍልስጥኤማውያን መጥተው በይሁዳ ሰፈሩ፤ ሌሒ ተብላ በምትጠራ ከተማም ላይ አደጋ ጣሉባት፤",
      "10": "የይሁዳም ሰዎች “በእኛ ላይ አደጋ የምትጥሉት ስለምንድን ነው? ሲሉ ጠየቁአቸው፡፡ እነርሱም እኛ የመጣነው ሳምሶንን ልንይዝና እስረኛ አድርገን ወስደን በእኛ ላይ ያደረገውን ሁሉ በእርሱመ ላይ ልንፈጽምበት ነው” ሲሉ መለሱላቸው፡፡",
      "11": "ስለዚህም ሦስት ሺ የሚሆኑ የይሁዳ ሰዎች በዔጣም ወዳለው ዋሻ ሄደው “ፍልስጥኤማውያን ገዢዎቻችን እንደሆኑ አታውቅምን? ታዲያ ይህ ያደረግህብን ምንድን ነው?” ሲሉ ሳምሶንን ጠየቁት፡፡ እርሱም “እኔ በእነርሱ ላይ ያደረግሁት ልክ እነርሱ በእኔ ላይ ያደረጉትን ነው” አላቸው፡፡",
      "12": "እነርሱም “እኛ አሁን ወደዚህ የመጣነው አንተን አስረን ለእነርሱ አሳልፈን ልንሰጥህ ነው” አሉት፡፡",
      "13": "ሳምሶንም “እናንተ ራሳችሁ እንደማትገድሉኝ ቃል ግቡልኝ” አላቸው፡፡ እነርሱም “መልካም ነው፤ አንተን በገመድ አስረን ለእነርሱ አሳልፈን እንሰጥሃለን እንጂ እኛስ አንገድልህም” ሲሉ መለሱለት፡፡ ከዚህ በኋላ በሁለት አዳዲስ ገመዶች አሰሩትና ከዋሻው አውጥተው ወሰዱት፡፡",
      "14": "ሳምሶንም ወደ ሌሒ በሄደ ጊዜ፣ ፍልስጥኤማውያን እየተሯሯጡ ወደ እርሱ መጥተው ደነፉበት፤ በድንገትም የፈጣሪው ኃይል አበረታው፤ እጆቹ ላይ ተጠምጥመው የተሰረባቸውን ገዶች ልክ እሳት እንደነካው ፈትል በጣጥሶ ጣለ፤",
      "15": "ከዚህ በኋላ በቅርብ ጊዜ የሞተ የአንድ አህያ መንጋጋ አገኘ፤ ጐንበስ ብሎ አንሥቶም አንድ ሺ ሰው ገደለበት፡፡",
      "16": "ሳምሶንም፤ “በአህያ መንጋጋ አንድ ሺ ሰው ገደልሁ፤ በዚህም የአህያ መንጋጋ ሬሳውን በሬሳ ላይ ከርሁ” ሲል በመቀኘት ዘመረ፡፡",
      "17": "ከዚያም በኋላ ይዞት የነበረውን መንጋጋ ወረወረው፤ ይህም የተፈጸመበት ያ ስፍራ “ራማት ሌሒ” ተብሎ ተጠራ፡፡",
      "18": "ከዚህ በኋላ ሳምሶን እጅግ ስለተጠማ “ይህን የመሰለ ታላቅ ድል ሰጠኸኝ፤ ታዲያ አሁን በውሃ ጥም ልሞት ነውን? በእነዚህስ አረማውያን በሆኑት ፍልስጥኤማውያን ልማረክ ነውን? ሲል የፈጣሪውን ስም ጠራ፡፡”",
      "19": "ፈጣሪውም በዚያችው በሌሒ የነበረውን አንድ ጉድጓድ ከፈተለት፤ ከእርሱም ውሃ ወጣ፤ ሳምሶንም ያንን ጠጥቶ በጣም ስለረካ ብርታት አገኘ፤ ስለዚህም ያ ምንጭ “ሃቆሬ” ተብሎ ተጠራ፤ እስከዛሬም ድረስ በሌሒ ይገኛል፡፡",
      "20": "ፍልስጥኤማውያን በሀገሩ ላይ ገዥዎች በነበሩበት ዘመን ሳምሶን እስራኤልን ለሃያ ዓመት ሙሉ መራ፡፡"
    },
    "Chapter 16": {
      "1": "አንድ ቀን ሳምሶን የፍልስጥኤማውያን ከተማ ወደሆነችው ወደ ጋዛ ሄደ፤ እዚያም አንዲት አመንዝራ ሴት አግኝቶ ከእርስዋ ጋር ለማደር ወደ ቤትዋ ገባ፤",
      "2": "የጎዛም ሰዎች ሳምሶን በዚያ መኖሩን ሰምተው ያንን ቦታ በመክበብ በከተማይቱ በር ሌሊቱን ሙሉ ሲጠብቁት አደሩ፤ “እስኪነጋ ጠብቀን እንገድለዋለን” ብለው በማሰብ ሌሊቱን ሙሉ ጸጥ አሉ፤",
      "3": "ነገር ግን ሳምሶን ከሴቲቱ ጋር ተኝቶ የቆየው እስከ እኩለ ሌሊት ብቻ ነበር፤ ከዚያን በኋላ ከኝታው ተነሣ፤ የከተማይቱን ቅጽር በር፣ ሁለቱን ምሶሶዎችና መቈለፊያዎቹን ሁሉ ፈነቃቀለው፤ ያንን ሁሉ በትከሻው ተሸክሞ ከኬብሮን ፊት ለፊት እስካለው ኮረብታ ድረስ ወሰደው፡፡",
      "4": "ከዚህ በኋላ ሳምሶን በሶሬቅ ሸለቆ የምትኖር ደሊላ ተብላ የምትጠራ አንዲት ሴት ወደደ፤",
      "5": "አምስቱ የፍልስጥኤማውያን ነገሥታት ወደ እርስዋ ሄደው እንዲህ አሉአት፣ “ሳምሶንን አግባብተሽ ይህን ሁሉ ብርታት ያገኘው ከምን እንደሆነና እንዴትስ አስረን በቁጥጥራችን ሥር በማድረግ ልናሸንፈው እንደምንችል ጠይቂው፤ እያንዳንዳችንም አንድ ሺ አንድ መቶ ጥሬ ብር እንሰጥሻለን፡፡”",
      "6": "ስለዚህ ደሊላ ሳምሶንን “ይህን ያህል ብርቱ የሚያደርግህ ምን እንደሆነ እባክህ ንገረኝ፤ አንድ ሰው አንተን አስሮ ሊያደክምህ የሚችለው እንዴት ነው?” አለችው፡፡",
      "7": "ሳምሶንም “እርጥብ በሆኑ ሰባት አዳዲስ ጠፍሮች ቢያስሩኝ እንደማንኛውም ሰው ደካማ እሆናለሁ” አላት፡፡",
      "8": "ከዚህ በኋላ የፍልስጥኤማውያን ነገሥታት እርጥብ የሆኑ ሰባት አዳዲስ ጠፍሮችን ለደሊላ ይዘውላት መጡ፤ እርስዋም በእርሱ ሳምሶንን አሰረችው፡፡",
      "9": "በሌላ ክፍል ሆነው የሚጠባበቁ ወንዶች ስለነበሩ “ሳምሶን! ፍልስጥኤማውያን መጡብህ!” ስትል ጮኸች፤ እርሱ ግን ፈትል እሳት ሲነካው እንደሚበጣጠስ ጠፍሮቹን በጣጠሳቸው፤ ስለዚህ አሁንም ብርታት የሚያገኝበትን ምስጢር ገና አልደረሱበትም ነበር፡፡",
      "10": "ደሊላም ሳምሶንን “እነሆ አተለልኸኝ፤ እውነቱንም አልነገርከኝም፤ አሁንም አንተን እንዴት ማሰር እንደሚቻል እባክህ ንገረኝ” አለችው፡፡",
      "11": "እርሱም “ሥራ ባልተሠራበት አዲስ ገመድ ቢያስሩኝ እንደማንኛውም ሰው ደካማ እሆናለሁ” ሲል መለሰላት፡፡",
      "12": "ደሊላም አዲስ ገመድ ወስዳ አሰረችው፤ በሌላ ክፍል ሆነው የሚጠባበቁ ወንዶች ስለነበሩ “ሳምሶን! ፍልስጥኤማውያን መጡብህ!” ስትል ጮኸች፤ እርሱ ግን ገመዱን ከክንዱ እንደ ፈትል በጣጠሰው፡፡",
      "13": "ደሊላም ሳምሶንን “እስከ አሁን ድረስ አሞኘኸኝ፤ እውነቱንም አልነገርከኝም፤ አሁንም አንተን እንዴት ማሰር እንደሚቻል እባክህ ንገረኝ” አለችው፡፡ እርሱም “የራሴን ጠጉር ሰባቱን ቁንዳላዎች ከድር ጋር ብትጐነጉኚው፤ በችካልም ብትቸክዩው እንደማንኛውም ሰው ደካማ እሆናለሁ” አላት፡፡",
      "14": "ከዚህ በኋላ ደሊላ ሳምሶንን እየደባበሰች እንቅልፍ እንዲወስደው አደረገች፤ የራሱንም ጠጉር ሰባቱን ቁንዳላዎች ከድር ጋር ጐንጉና በችካል ቸከለችው፤ ከዚያ በኋላ “ሳምሶን! ፍልስጥኤማውያን መጡብህ!”ብላ ጮኸች እርሱ ግን ከእንቅልፉ ነቅቶ ጠጉሩን ከችካሉና ከድሩ ላይ ነቀለው፡፡",
      "15": "ስለዚህ እርስዋ “ልብህ ከእኔ ጋር ሳይሆን እንዴት እወድሻለሁ ትለኛለህ! ሦስት ጊዜ አታለልከኝ፤ እስከ አሁንም ይህን ሁሉ ብርታት ያገኘኸው ከምን እንደሆነ አልነገርኸኝም” አለችው፡፡",
      "16": "ዕለት ዕለትም እየነዘነዘች በብርቱ ስላስቸገረችውና ስላሰለቸችው፣",
      "17": "በመጨረሻ እውነቱን ነገራት፤ እንዲህም አላት “ከተወለድሁበት ጊዜ ጀምሮ በናዝራዊነት ለፈጣሪ የተለሁ ስለሆነ ጠጉሬ ተላጭቶ አያውቅም፤ ጠጉሬ ቢላጭ ግን ኃይል ተለይቶኝ እንደማንኛውም ሰው ደካማ እሆናለሁ፡፡”",
      "18": "ደሊላ እውነቱን እንደነገራት በተረዳች ጊዜ “እውነቱን ስለነገረኝ አንድ ጊዜ ተመልሳችሁ ኑ” ስትል ወደ ፍልስጥኤማውያን ነገሥታት መልእክት ላከች፡፡ እነርሱም ገንዘቡን ይዘው መጡ፡፡",
      "19": "ደሊላ ሳምሶንን በጭንዋ ላይ አጎድማ እየደባበሰች እንቅልፍ እንዲወስደው አደረገች አንድ ሰውም ጠርታ ሰባቱን የጠጉሩን ቁንዳላዎች እንዲላጭ አደረገች፤ ኃይሉም ከእርሱ ተለይቶት ስለነበር በማዋረድ ታስጨንቀው ነበር፤",
      "20": "ከዚያም በኋላ “ሳምሶን! ፍልስጥኤማውን መጡብህ አለችው እርሱም ከእንቅልፉ ነቅቶ “እንደ ወትሮው በጣጥሼ እሄዳለሁ” ብሎ አሰበ፤ ፈጣሪ እንደተለየው አላወቀም ነበር፤",
      "21": "ፍልስጥኤማውያንም ከማረኩት በኋላ ሁለቱን ዓይኖቹን አወጡ፤ ወደ ጋዛም ወስደው በነሐስ ሰንሰለት በማሰር በታሰረበት ቤት እህል እንዲፈጭ አደረጉት፤",
      "22": "በዚያን ጊዜ ውስጥ፣ ጠጉሩ እንደገና ማደግ ጀመረ፡፡",
      "23": "የደስታ በዓል ለማዘጋጀትና ለአምላካቸውም ለዳጎን ታላቅ መሥዋዕት ለማቅረብ የፍልስጥኤማውያን ነገሥታት በአንድነት ተሰበሰቡ፤ “አምላካችን በጠላታችን በሳምሶን ላይ ድልን እንድንቀዳጅ አድርጎናል!” ሲሉም ዘመሩ፡፡",
      "24": "እጅግም ደስ ብሎአቸው ስለነበር “በፊታችን እየተጫወተ እንዲያስደስተን ሳምሶንን ጥሩት” አሉ፤ ሳምሶንንም ከእስር ቤት አውጥተው በማምጣት ያስደስታቸው ዘንድ በምሰሶች መካከል አቆሙት፤ ሕዝቡም ባዩት ጊዜ “ምድራችንን ባጠፋውና ከእኛም ብዙዎቻችን በገደለው ጠላታችን ላይ አምላካችን ድልን አቀዳጅቶናል” በማለት አምላካቸውን በዝማሬ አመሰገኑ”",
      "25": "እጅግም ደስ ብሎአቸው ስለነበር “በፊታችን እየተጫወተ እንዲያስደስተን ሳምሶንን ጥሩት” አሉ፤ ሳምሶንንም ከእስር ቤት አውጥተው በማምጣት ያስደስታቸው ዘንድ በምሰሶች መካከል አቆሙት፤ ሕዝቡም ባዩት ጊዜ “ምድራችንን ባጠፋውና ከእኛም ብዙዎቻችን በገደለው ጠላታችን ላይ አምላካችን ድልን አቀዳጅቶናል” በማለት አምላካቸውን በዝማሬ አመሰገኑ”",
      "26": "ሳምሶንም እጁን ይዞ የሚመራውን ልጅ፣ “ሕንጻውን ደግፈው የያዙትን ሣሰሶዎች አስጨብጠኝና እነርሱን ተደግፌ ልቁም” አለው፡፡",
      "27": "በሕንጻውም ውስጥ ብዙ ወንዶችና ሴቶች እንደሁሉ አምስቱ የፍልስጥኤማውያን ነገሥታት ነበሩ፤ በጣራ ላይ ሆነው ሳምሶን ሲያጫውታቸው የሚመለከቱ ሦስት ሺ ወንዶችና ሴቶች ነበሩ፡፡",
      "28": "ከዚህ በኋላ ሳምሶን “ልዑል ፈጣሪ ሆይ! እባክህ አስበኝ፤ አምላኬ ሆይ! እባክህ አንድ ጊዜ ኃይሌን መልስልኝና ፍልስጥኤማውያን ዐይኖቼን ስላወጡ አንድ ጊዜ ብቻ እንድበቀላቸው አድርገኝ” ብሎ ጸለየ፡፡",
      "29": "ስለዚህ ሳምሶን ሕንጻውን ደግፈው የያዙትን ሁለቱን መካከለኛ ምሰሶዎች ጨበጠ፤ በአንድ እጁ አንዱን ምሰሶ፤ በሌላ እጁም ሌላውን ምሰሶ ከያዘ በኋላ፤",
      "30": "”ሕይወቴ ከፍልስጥኤማውያን ጋር ትለፍ!” ብሎ ጮኸ፤ በሙሉ ኃይሉም በገዳቸው ጊዜ ሕንጻው በአምስቱ ነገሥታትና እዚያ ባሉት ሁሉ ላይ ተደረመሰ፤ ሳምሶንም በሕይወቱ ሳለ ከገደላቸው ይልቅ በሞተበት ጊዜ የገደላቸው በዙ፡፡",
      "31": "ወንድሞቹና የቀሩት ቤተሰቡ ሁሉ ሬሳውን ለማግኘት መጡ፤ ወስደውም በጾርዓና በኤሽታኦል መካከል በሚገኘው በአባቱ በማኑሄ መቀብር ቀበሩት፤ ሳምሶን ሃያ ዓመት ሙሉ እስራኤልን መራ፡፡"
    },
    "Chapter 17": {
      "1": "ሚካ ተብሎ የሚጠራ አንድ ሰው በኮረብ ታማው በኤፍሬም አገር ይኖር ነበር፤",
      "2": "ሚካም አንድ ቀን እናቱን እንዲህ አላት፤ “አንድ ሰው አንድ ሺ አንድ መቶ ጥሬ ብር በሰረቀሽ ጊዜ ያንን የሰረቀሽን ሰው ስትረግሚው ሰምቼሽ ነበር፤ እነሆ ያ ገንዘብ በእኔ እጅ ነው፤ እርሱንም የወሰድሁ እኔ ነበርሁ፡፡”",
      "3": "እናቱም “ልጄ እግዚአብሔር ይባርክህ” አለችው፡፡ ልጁም ገንዘቡን መልሶ ለእናቱ ሰጣት፤ እርስዋም “እርግማኑ በልጄ ላይ እንዳይደርስ እኔ ራሴ ብሩን ለእግዚአብሔር የተለየ አደርገዋለሁ፤ ከእንጨት ተሠርቶ በብር የተለበጠ ጣዖት ማሠሪያም ይሆናል፤ ስለዚህ ብሩን ለአንተ መልሼ እሰጥሃለሁ” አለችው፡፡",
      "4": "ልጁም ብሩን ለእናቱ ሰጣት፤ እርስዋም ከላዩ ሁለት መቶ ብር አንሥታ እንጨት ጠርቦ በብር በመለበጥ ጣዖት ለሚሠራላት የብር አንጥረኛ ሰጠችው፤ ጣዖቱም በሚካ ቤት ተቀመጠ፡፡",
      "5": "ይህ ሚካ የተባለው ሰው የራሱ የሆነ የአምልኮ ስፍራ ነበረው፤ በርከት ያሉ ጣዖታትና አንድ ኤፉድ ሠርቶ ከልጆቹ አንዱን ካህን ሆኖ እንዲያገለግለው ሾመው፤",
      "6": "በዚያን ጊዜ በእስራኤል ንጉሥ አልነበረም፤ እያንዳንዱም ሰው ለራሱ ደስ ያለውን ነገር ሁሉ እንደፈለገ ያደርግ ነበር፡፡",
      "7": "በዚያን ወቅት በይሁዳ ግዛት በቤተሔልሔም ከተማ የሚኖር አንድ ወጣት ሌዋዊ ነበር፤",
      "8": "ይህም ሰው የሚኖርበትን ስፍራ ለማግኘት ከቤተሔልሔም ተነሥቶ ሄደ፤ በጒዞም ላይ ሳለ በኮረብታማም በኤፍሬም አገር ወደሚገኘው ወደ ሚካ ቤት መጣ፤",
      "9": "ሚካም “ከወዴት መጣህ?” አለው፡፡ እርሱም “እኔ በይሁዳ ግዛት ከምትገኘው ከቤተሔልሔም የመጣሁ ሌዋዊ ነኝ፤ የምኖርበትን ስፍራ እየፈለግሁ ነው” ሲል መለሰለት፡፡",
      "10": "ሚካም “እንግዲያውስ ከእኔ ጋር ኑር፤ የእኔ አማካሪና ካህን ሁንልኝ፤ በዓመት አሥር ብር እንዲሁም ልብስና ምግብ እሰጥሃለሁ” አለው፡፡",
      "11": "ወጣቱ ሌዋዊም ከሚካ ጋር ለመኖር ተስማማ፤ ያም ወጣት ካህን ለሚካ እንደ ልጅ ሆነለት፤",
      "12": "ሚካም እርሱን ካህን አድርጎ ሾመው፤ በቤቱም ተቀመጠ፡፡",
      "13": "ሚካም “እንግዲህ ሌዋዊ ካህን ካገኘሁ እግዚአብሔር ሁሉን እንደሚያስተካክልልኝ አውቃለሁ” አለ፡፡"
    },
    "Chapter 18": {
      "1": "በዚያም ዘን በእስራኤል ንጉሥ አልነበረም፤ በዚያም ጊዜ የዳን ነገድ ተወላጆች የሚሰፍሩበት ርስት ለማግኘት በመፈለግ ላይ ነበሩ፤ ምክንያቱም በእስራኤል ነገዶች መካከል የራሳቸው የሆነ የርስት ድርሻ ገና አላገኙም ነበር፡፡",
      "2": "ስለዚህ የዳን ሕዝብ ከነገዱ ቤተሰቦች መካከል ብርታት ያላቸውን አምስት ሰዎች መረጡ፤ ምድሪቱንም አጥንተው እንዲመለሱ መመሪያ በመስጠት ከጾርዓና ከኤሽታኦል ከተሞች ላኩአቸው፤ እነርሱም ኮረብታማ በሆነው በኤፍሬም አገር በደረሱ ጊዜ በሚካ ቤት አደሩ፤",
      "3": "እዚያም በነበሩበት ጊዜ ወጣቱን ሌዋዊ በአነጋገሩ ሁኔታ ከየት እንደሆነ ለይተው አወቁት፤ ወደ እርሱም ቀርበው “እዚህ ምን ትሠራለህ፤ ወደዚህ ያመጣህስ ማነው?” ሲሉ ጠየቁት፡፡",
      "4": "እርሱም “ደሞዝ እየከፈለኝ ካህን ሆኜ ላገለግለው ከሚካ ጋር ተስማምቻለሁ” አሉት፡፡",
      "5": "እነርሱም “ጒዞአችን ይሳካልን እንደሆነ እባክህ እግዚአብሔርን ጠይቅልን” አሉት፡፡",
      "6": "ካህኑም “ምንም ችግር አይገጥማችሁም፤ በዚህ ጒዞአችሁ እግዚአብሔር ይጠብቃችኋል” ሲል መለሰላቸው፡፡",
      "7": "ከዚህ በኋላ አምስቱ ሰዎች ከዚያ ተነሥተው ወደ ላዪሽ ሄዱ፤ በዚያም የነበሩት ሕዝብ ልክ እንደ ሲዶናውያን በሰላመ የሚኖሩ መሆናቸውን ተመለከቱ፤ ሕዝቡም ከንም ጋር ሳይጋጩ ጸጥ ባለ መንፈስ የሚኖሩ ሰላም ወዳዶች ነበሩ፤ ከዚህም ጋር ከሚያስፈልጋቸው ነገር ሁሉ ምንም የሚጐድላቸው አልነበረም፤ ከዚህም የተነሣ ከማንኛውም ሕዝብ ጋር ግንኙነት ሳይኖራቸው ከሲዶናውያን በመራቅ ተገልለው ይኖሩ ነበር፡፡",
      "8": "አምስቱም ሰዎች ወደ ጾርዓና ወደ ኤሽታኦል በተለሱ ጊዜ የአገራቸው ሰዎች ምን እንዳገኙ ጠየቁአቸው፡፡",
      "9": "እነርሱም እንዲህ አሉአቸው፣ “እንግዲህ ኑ፤ በላዪሽ ላይ አደጋ እንጣል፤ ምድሪቱ በጣም ጥሩ መሆንዋን አይተናል፤ እዚህ ያለ ሥራ ቦዝናችሁ አትቀመጡ፤ ይልቅስ በፍጥነት ሄዳችሁ ያዙአት፤",
      "10": "ወደዚያም በምትሄዱበት ጊዜ ምንም የማይጠራጠሩ ሰላም ወዳዶች ሆነው ታገኙአቸዋላችሁ፤ አገሪቱ ታላቅ ናት፤ ለሰው የሚያስፈልገው ማናቸውም ነገር በውስጥዋ ይገኛል፤ እግዚአብሔር ይህችን አገር ለእናንተ ሰጥቶአችኋል፡፡”",
      "11": "ስለዚህ ከዳን ነገድ ስድስት መቶ ሰዎች ለጦርነት ተዘጋጅተው ከጾርዓና ከኤሽታኦል ተነሡ፤",
      "12": "እነርሱም ወጥተው በይሁዳ በምትገኘው ከቂርያትይዓሪም በስተ ምዕራብ ሰፈሩ፤ ያ ስፍራ እስከ አሁን የዳን ሰፈር ተብሎ የማጠራውም ስለዚህ ነው፡፡",
      "13": "ከዚያም ጒዞአቸውን በቀጠል በኮረብታማው በኤፍሬም አገር ወደ ሚገኘው ወደ ሚካ ቤት መጡ፡፡",
      "14": "በላዪሽ ዙሪያ ያለውን አገር ሊያጠኑ ተልከው የነበሩት አምስት ሰዎች ለጓደኞቻቸው “በዚህ ስፍራ ከነዚህ ቤቶች በአንዱ ውስጥ በብር የተለበጠ የእንጨት ጣዖት እንዳለ ታውቃላችሁን? ሌሎች ጣዖታትና አንድ ኤፉድም በተጨማሪ አለ፤ ታዲያ ምን ማድረግ የሚገባን ይመስላችኋል?” አሉአቸው፡፡",
      "15": "ወጣቱ ሌዋዊ ወደሚኖርበትም ወደ ሚካ ቤት ገቡ፤ ሌዋዊውንም እንዴት እንደሚኖር ጠየቁት፤",
      "16": "ለጦርነት ተዘጋጅተው ከዳን የመጡት ስድስት መቶ ሰዎች በዚያን ጊዜ በቅጽሩ በር አጠገብ ቆመው ነበር፡፡",
      "17": "አምስቱም ሰላዮች በቀጥታ ወደሚካ ቤት ገብተው ያንን በብር የተለበጠ የእንጨት ጣዖትና ሌሎቹንም ጣዖታት ኤፉዱንም ጭምር ወሰዱ፤ ይህም በሚሆንበት ጊዜ ካህኑ የጦር መሣሪያ ከታጠቁት ስድስት መቶ ሰዎች ጋር በቅጽር በሩ አጠገብ ቆሞ ነበር፡፡",
      "18": "እርሱም ሰዎቹ ወደ ሚካ ቤት ሄደው ምስሎቹንና ኤፉዱን በሚወስዱበት ጊዜ “ምን ማድረጋችሁ ነው?” ሲል ጠየቃቸው፡፡",
      "19": "እነርሱም “ዝም በምንም ቃል እንዳትናገር ይልቅስ መጥተህ ካህናችንና አማካሪያችን ሁን፤ የአንድ ሰው ቤተሰብ ካህን ከምትሆን የአንድ እስራኤላዊ ነገድ ካህን መሆን አይሻልህን? አሉት፡፡",
      "20": "ይህም አባባል ካህኑን እጅግ ስላስደሰተው ጣዖታቱንና ኤፉዱን ይዞ ከእነርሱ ጋር ሄደ፡፡",
      "21": "እነርሱም ልጆቻቸውን ከብቶቻቸውንና ንብረታቸውን ሁሉ ከፊት አስቀድመው ወደ ኋላ በመመለስ ጒዞአቸውን ቀጠሉ፡፡",
      "22": "ከቤቱ ራቅ ብለው ከሄዱ በኋላ ሚካ ጐረቤቶቹን ጠርቶ ለውጊያ ወጣ፤ ከዳን የመጡትንም ሰዎች ደረሱባቸውና፣",
      "23": "ደነፉባቸው፤ ከዳን የመጡትም ሰዎች ወደ ኋላ መለስ ብለው ሚካን “ምን ሆነሃል? ይህ ሁሉ ጋጋታ ምንድነው?” ሲሉ ጠየቁት፡፡",
      "24": "ሚካም “እንዴ፤ “ምን ሆነሃል” ለምን ትሉኛላችሁ? የሚያገለግለኝን ካህንና እኔ የሠራሁትን ጣዖታት ዘርፋችሁ ሄዳችሁ፤ ታዲያ እኔ ምን ተረፈኝ?” አላቸው፡፡",
      "25": "ከዳን የመጡትም ሰዎች “ምንም ቃል ከመናገር ብታርፍ ይሻልሃል፤ አለበለዚያ እነዚህን ሰዎች አስቈጥተህ በራስህ ላይ መዘዝ ታመጣለህ፤ አንተና መላው ቤተሰቦችህም ታልቃላችሁ” አሉት፡፡",
      "26": "ከዚህም በኋላ ጒዞአቸውን ቀጠሉ፤ ሚካም ሊቋቋማቸው እንደማይችል ባየ ጊዜ ተመልሶ ወደ ቤቱ ሄደ፡፡",
      "27": "ከዳን የመጡት ሰዎች ካህኑና ሚካ የሠራቸውን ምስሎች ይዘው ሄዱ፤ በቤትረሖብ ግዛት ውስጥ በሚገኘው ሸለቆ ያለችውንና ጸጥ ባለ መንፈስ የሚኖሩ ሰላም ወዳድ ሕዝብ ያሉባትን የላዪሽን ከተማ አደጋ ጣሉባት፤ በውስጥዋም የሚኖሩትን ሁሉ ገድለው ከተማይቱን አቀጠሉ፡፡",
      "28": "ላዪሽ ከሴዶና በጣም የራቀች በመሆንዋና ሕዝቡም ከሌሎች ሕዝቦች ጋር ግንኙነት ስላልነበረው ይታደጋቸው ዘንድ ማንም ሊደርስላቸው አልቻለም፡፡ የዳንም ሰዎች ከተማይቱን እንደገና በመገንባት አድሰው መኖሪያ አደረጉአት፡፡",
      "29": "ስምዋንም ለውጠው የቀድሞው አባታቸው በነበረው በያዕቆብ ልጅ ስም ዳን ብለው ጠሩአት፤",
      "30": "የዳን ሰዎችም ያመልኩት ዘንድ ያን ጣዖት በዚያ አኖሩ፤ ከሙሴ ልጅ ከጌርሾም የተወለደው ዮናታንም ለዳን ነገድ ካህን ሆኖ ማገልገል ጀመረ፡፡ የእርሱም ዘሮች ሕዝቡ ተማርከው እስከተሰደዱበት ጊዜ ድረስ ማገልገላቸውን ቀጠሉ፡፡",
      "31": "በዚህም ዓይነት የሚካ ጣዖት እግዚአብሔር የሚመለክበት ድንኳን በሴሎ እስከነበረበት ዘመን በዚያው ቆየ፡፡"
    },
    "Chapter 19": {
      "1": "በእስራኤል ገና ንጉሥ ባልነበረበት ጊዜ በኮረብታማው በኤፍሬም አገር ራቅ ብሎ በሚገኝ ስፍራ የሚኖር አንድ ሌዋዊ ነበረ፤ ይህ ሰው በይሁዳ ግዛት ከምትገኘው ከቤተሔም አንዲት ልጃገረድ ቂባት ወስዶ ነበር፤",
      "2": "ነገር ግን ልጅቱ ከእርሱ ጋር ተጣልታ በቤተሔም ወደሚገኘው ወደ አባቷ ቤት በመኮብለል በዚያ አራት ወር ቈየች፡፡",
      "3": "ዘግየት ብሎም ሰውየው ወደ ልጅቱ ለመሄድና በግባባት መልሶ ሊያመጣት ቊርጥ ውሳኔ አደረገ፤ ሲሄድም አግልጋዩንና ሁለት አህዮች ይዞ ነበር፤ እዚያም በደረሰ ጊዜ ልጅቱ ተቀብላ ወደ ቤት አስገባችው፤ የልጅቱም አባት ሰውየውን ባየው ጊዜ በደስታ ተቀበለው፤",
      "4": "እዚያም እንዲቆይ አደረገው፤ እርሱም ሦስት ቀን በዚያ ቆየ፤ ባልና ሚስቱም አብረው እየተመገቡ፣ አብረው ያድሩ ነበር፤",
      "5": "በአራተኛው ቀን ጠዋት በማለዳ ተነሡና ለመሄድ ተዘጋጁ፤ የልጅቱ አባት ግን ሌዋዊውን “ብርታት እንድታገኝ መጀመሪያ እህል ቅመስ፤ ከዚያም በኋላ ትሄዳለህ” አለው፡፡",
      "6": "ስለዚህ ሁለቱ ሰዎች ተቀምጠው አብረው ተመገቡ፤ የሴቲቱም አባት ሌዋዊውን “እባክህ ዛሬ ደስ ብሎህ እዚሁ እደር” አለው፡፡",
      "7": "ሌዋዊው ለመሄድ ተነሣ፤ የልጅቱ አባት ግን እንዲቆይ አግባባውና ያንን ሌሊት በዚያው አሳለፈ፤",
      "8": "በአምስተኛው ቀን ጠዋት በማለዳ ተነሥቶ ጉዞ ጀመረ፤ የልጅቱ አባት ግን “እባክህ እህል ቅመስ፤ ቆየት ብለህ ትሄዳለህ” አለው፤ ስለዚህም ሁለቱ ሰዎች አብረው በሉ፡፡",
      "9": "ሌዋዊውና ቊባቱ እንዲሁም አገልጋዩ ሆነው እንደገና ጒዞ ሲጀምሩ የልጅቱ አባት እንዲህ አለ፤ “ተመልከቱ እነሆ ጊዜው መሽቶአል! ሌሉቱን እዚሁ ብታሳልፉ ይሻላል፤ አሁን ፈጥኖ ይጨልማል፤ እዚሁ ደስ ብሎአችሁ እደሩ፤ ነገ በማለዳ ተነሥታችሁ ጒዞ በመጀመር ወደ ቤታችሁ ትሄዳላችሁ፡፡”",
      "10": "ሌላዊው ግን ያንን ሌሊት እዚያ ለማሳለፍ አልፈለገም፤ ስለዚህ እርሱ፤፣ ቊባቱና አገልጋዩ ተነሥተው ጒዞ ጀመሩ፤ ኮርቻ የተጫኑ ሁለት አህዮችም ነበሩአቸው፤ ቀኑም በመሸ ጊዜ የቡስ ተብላ ትጠራ ወደነበረችው ወደ እየሩሳሌም ከተማ አጠገብ ደረሱ፤ በዚያን ጊዜ አገልጋዩ “ጒዞአችንን አቁመን በዚህች በኢያቡሳውያን ከተማ ለምን አናድርም?” ሲል ጌታውን ጠየቀ፡፡",
      "11": "ጌታው ግን “እስራኤላውያን በማይኖሩባት ከተማ አንቆምም፤ ይህን ስፍራ አልፈን ሄደን ራማ ተብላ በምትጠራው በጊብዓ እናድራለን” ሲል መለሰለት፤",
      "12": "ስለዚህ እየሩሳሌምን አልፈው ጒዞአቸውን ወደፊት ቀጠሉ፤ በብንያም ግዛት በምትገኘው በጊብዓ ሲደርሱ ፀሐይ ጠልቃ ነበር፤",
      "13": "የሚያድሩበትንም ስፍራ ፈልገው ለማግኘት ከመንገድ ወጣ አሉ፤ ወደ ከተማይቱም ገብተው በአደባባዩ አጠገብ ተቀመጡ፤ ነገር ግን ወደ ቤት ወስዶ የሚያሳድራቸው ማንንም አላገኙም፡፡",
      "14": "በዚያም ተቀምጠው ሳሉ በእርሻ ቦታ የቀን ሥራውን ፈጽሞ ወደ ቤቱ የሚመለስ አንድ ሽማግሌ በአጠገባቸው አለፈ፤ ይህ ሰው አስቀድሞ ከኮረብታማው ከኤፍሬም አገር የመጣ ሲሆን፣ አሁን ግን የሚኖረው በጊብዓ ነበር፤ በዚያ የሚኖሩት ሌሎቹ ሕዝብ ግን ከብንያም ነገድ የተወለዱ ናቸው፤",
      "15": "ሽማግሌውም በከተማይቱ አደባባይ የተቀመጠውን ሰው አይቶ “ከየት መጣህ? የምትሄደውስ ወዴት ነው?” ሲል ጠየቀው፡፡",
      "16": "ሌዋዊውም እንዲህ ሲል መለሰለት፣ “በይሁዳ በምትገኘው በቤተሔም ነበርን፤ ወደ እግዚአብሔር ቤትና በኮረብታማው በኤፍሬም አገር ራቅ ብሎ ወደሚገኘው ቤታችን ለመድረስ በጒዞ ላይ ነን፤ ወደ ቤት ወስዶ የሚያሳድረግን እስከ አሁን አላገኘንም፤",
      "17": "እኛ ግን ለአህዮቻችን ገፈራና ገለባ፣ ለቊባቴና ለእኔ እንዲሁም ለአገልጎዬ እንጀራና የወይን ጠጅ አለን፤ የሚያስፈልገንን ሁሉ ይዘናል፡፡”",
      "18": "ሽማግሌውም “ሰላም ከእናንተ ጋር ይሁን! እነሆ ወደ ቤቴ ግቡ፤ እኔ ማደሪያችሁን አዘጋጅላችኋለሀ፤ በዚያ አደባባይ ላየ ማደር አይገባችሁም” አለ፡፡",
      "19": "ስለዚህ ወደ ቤት ወሰዳቸውና ለአህዮቻቸው ምግብ ሰጠ፤ እንግዶቹም እግራቸውን ታጥበው ራታቸውን በሉ፡፡",
      "20": "እየተደሰቱ ሰላም ከከተማይቱ የመጡ የግብረ ሥጋ ሥርዓት ለዋጮች በድንገት ቤቱን ከበው በሩን መደብደብ ጀመሩ፤ ሽማግሌውንም “ያንን ወደ ቤትህ የገባውን ሰው አውጣልን! ከእርሱም ጋር የግብረ ሥጋ ግንኙነት እናደርጋለን!” አሉት፡፡",
      "21": "ሽማግሌው ግን ወደ ውጭ ወጥቶ እንዲህ አላቸው፣ “አይሆንም ወዳጆቼ ሆይ! እባካችሁ ይህን የመሰለ አስከፊ ነገር አታድርጉ፤ ይህ ሰው የእኔ እንግዳ ነው፤",
      "22": "እነሆ የሰው ቊባትና ድንግል የሆነች የኔም ሴት ልጅ በዚህ አሉ፤ እነርሱን ላውጣላችሁና ወስዳችሁ የፈለጋችሁትን አድርጉባቸው፤ በዚህ ሰው ላይ ግን ይህን የመሰለ አስከፊ ተግባር አትፈጽሙበት፡፡”",
      "23": "ሰዎቹ ግን አልሰሙትም፤ ስለዚህ ሌዋዊው ቊባቱን ወደ ውጭ አውጥቶ ሰጣቸው፤ ሌሊቱንም ሙሉ በእርስዋ ላይ ተራ በተራ በማመንዘር መጫወቻ አድርገዋት አደሩ፤ ሲነጋጋ ግን እንድትሄድ ፈቀዱላት፡፡",
      "24": "ጠዋትም ጎሕ ሲቀድ ያች ሴት መጥታ ባልዋ ባደረበት በሽማግሌው ቤት በር አጠገብ ወደቀች፤ ፀሐይ እስክትወጣም ድረስ በዚያ ነበረች፤",
      "25": "በዚያም ጠዋት ባልየው ጒዞውን ለመቀጠል በሩን ሲከፍት ቊባቱ እጅዋን ወደ በሩ እንደዘረጋች በቤቱ ፊት ለፊት ወድቃ አገኛትና፣",
      "26": "“ተነሽ እንሂድ!” አላት፤ ነገር ግን ምንም መልስ አላገኘም፤ ከዚህ በኋላ ሬሳዋን በአህያ ላይ ጭኖ ወደ ቤቱ ጒዞውን ቀጠለ፤",
      "27": "እዚያም በደረሰ ጊዜ ወደ ቤቱ ገባ፤ ቢለዋም አንሥቶ የቊባቱን ሬሳ አሥራ ሁለት ቦታ ቈራረጠው፤ ለአሥራ ሁለቱ የእስራኤል ነገድ ለእያንዳንዳቸው አንዳንድ ቊራጭ ላከ፤",
      "28": "ያንንም ያየ ሁሉ “ይህን የመሰለ ነገር ከቶ ሰምተን አናውቅም! እስራኤላውያን ከግብጽ ከወጡበት ጊዜ ጀምሮ ይህን የመሰለ ነገር ተደርጎ አያውቅም፤ ስለዚህ ጉዳይ አንድ ነገር ማድረግ አለብን፤ ታዲያ ምን ሊሆን ይችላል?” አሉ፡፡"
    },

    "Chapter 20": {
      "1": "ከሰሜን እስከ ደቡብ፣ ማለትም ከዳን እስከ ቤርሳቤህ እንዲሁም በስተምሥራቅ በገለአድ ምድር ያሉት የእስራኤል ሕዝብ በሙሉ ለጦርነት ተዘጋጁ፤ በአንድነትም ሆነው በምጽጳ በሆይ ፊት ተሰበሰቡ፤",
      "2": "ከእነዚህ ከተሰበሰቡት የሆይ ሕዝብ ጋር የእስራኤል የነገድ አለቆች ነበሩ፤ እግረኛ ወታደሮች ብቻ አራት መቶ ሺ ነበሩ፤",
      "3": "በዚያን ጊዜ የብንያም ሕዝብ እስራኤላውያን በሙሉ በምጽጳ መሰብሰባቸውን ሰሙ፡፡ እስራኤላውያንም “ይህ ወንጀል የተፈጸመው እንዴት እንደሆነ ንገሩን” አሉ፤",
      "4": "ቊባቱ የተገደለችበት ያ ሌዋዊ እንዲህ ሲል መለሰ፣ “እኔና ቊባቴ ሌሊቱን ለማሳለፍ በብንያም ግዛት ወደምትገኘው ወደ ጊብዓ ሄድን፤",
      "5": "የጊብዓ ሰዎች በእኔ ላይ አደጋ ለመጣል መጥተው በሌሊት ቤቱን ከበቡት፤ በመጀመሪያ እኔን ለመግደል አስበው ነበር፤ በኋላ ግን በቊባቴ ላይ ተረባርበው ስላመነዘሩባት ሞተች፤",
      "6": "ሬሳውንም ወስጄ ከቈራረጥሁት በኋላ ለአሥራ ሁለቱ የእስራኤል ነገዶች ለእያንዳንዳቸው አንዳንድ ቊራጭ ላክሁ፤ ምክንያቱም እነዚህ ሕዝብ ሥነ ምግባር የጐደለው አስከፊ ነገር በመካከላችን አድርገዋል፤",
      "7": "እዚህ ያላችሁት ሁሉ እስራኤላውያን ናችሁ! ታዲያ ስለዚህ ጉዳይ ምን ማድረግ የሚገባን ይመስላችኋል?”",
      "8": "ሕዝቡም ሁሉ በንድነት ቆመው እንዲህ አሉ፣ “ከእኛ መካከል በድንኳንም ሆነ በቤት ውስጥ የሚኖር ማንኛውም ሰው ወደ ቤቱ አይመለስም፤",
      "9": "የምናደርገውም ይህ ነው፤ ዕጣ በመጣል በጊብዓ ላይ አደጋ የሚጥሉ ሰዎችን እንመርጣለን፤",
      "10": "ከእስራኤል ሕዝብ አንድ አሥረኛው ለሚዘምተው ሠራዊት ምግብ ያዘጋጃል፤ የቀሩት ግን ዘምተው ይህን የመሰለ ሥነ ምግባር የጐደለው አስከፊ በደል ስለፈጸሙ የጊብዓን ሕዝብ ይቀጣሉ፡፡”",
      "11": "ስለዚህም የእስራኤል ሰዎች ሁሉ በከተማይቱ ላይ አደጋ ለመጣል አቅደው በአንድነት ተሰበሰቡ፡፡",
      "12": "የእስራኤል ነገዶች በመላው በብንያም ግዛት ተዘዋውረው እንዲህ የሚል ቃል የሚናገሩትን መልእክተኞች ላኩ፣ “ይህ የፈጸማችሁት ወንጀል ምንድን ነው?",
      "13": "እነርሱን ገድለን ይህን ክፉ ነገር ከእስራኤል እናስወግድ ዘንድ እነዚያን በጊብዓ ያሉትን ሥርዓት ለዋጮች አሳልፋችሁ ሰጡን፡፡” የብንያም ሕዝብ ግን የቀሩት እስራኤላውያን የነገሩአቸውን ነገር አልተቀበሉም፤",
      "14": "እንዲያውም እነርሱን ለመውጋት ከብንያም ከተሞች ሁሉ ተጠራርተው ወደ ጊብዓ መጡ፤",
      "15": "በዚያኑ ቀን ከየከተማዎቻቸው የመጡ ሃያ ስድራት ሺ ወታደሮችን አሰለፉ፤ ከዚህም በቀር የጉብዓ ነዋሪዎች በተለየ ሁኔታ የተመረጡና ግራኞች የሆኑ ሰባት መቶ ሰዎች ሰበሰቡ፤",
      "16": "ከእነርሱ እያንዳንዱ በወንጭፍ ድንጋይ ሲወረውር ሌላው ቀርቶ የጒር የማይስት ነበር፤",
      "17": "እስራኤላውያን የብንያምን ነገድ ሳይጨምሩ ብዛቱ አራት መቶ ሺ የሆነ የሠለጠነ ሠራዊት አሰለፉ፡፡",
      "18": "እስራኤላውያው በቤትኤል ወዳለው የአምልኮ ስፍራ ሄደው በዚያ “በብንያማውን ላይ መጀመሪያ አደጋ መጣል የሚገባው የትኛው ነገድ ነው?” ሲሉ ሆይ ን ጠየቁ፡፡",
      "19": "ሆይ ም “የይሁዳ ነገድ አስቀድሞ ይዝመት” አላቸው፡፡ ስለዚህ በማግሥቱ ጠዋት ጒዞ ጀመሩ፤ በጊብዓ ከተማ አጠገብም ሰፈሩ፤",
      "20": "በብንያም ሠራዊት ላይ አደጋ ለመጣል ሂዱ፤ ወታደሮቻቸውነም በከተማይቱ ትይዩ አሰለፉ፤",
      "21": "የብንያም �ሠራዊት ከከተማይቱ ወጥቶ ቀኑ ከመምሽቱ በት ሃያ ሁለት ሺ የእስራኤላውያንን ወታደሮች ገደለ፤",
      "22": "እስራኤላውያንም ወደ አምልኮው ስፍራ ሄደው እስከ ምሽት ድረስ በሆይ ፊት አለቀሱ፤ “ወንድሞቻችን በሆኑት ብንያማውያን ላይ አደጋ ለመጣል እንደገና እንዝመትን?” ሲሉም ጠየቁት፡፡",
      "23": "ሆይ ም “አዎ ዝመቱ” አላቸው፡፡ የእስራኤላውያንም ሠራዊት እንደገና በመበረታታት ወታደሮቹን ከአንድ ቀን በፊት በነበሩበት ቦታ አሰለፉአቸው፡፡",
      "24": "ሁለተኛም ጊዜ በብንያም ሠራዊት ላይ ዘመቱ፤",
      "25": "እንዲሁም ብንያማውያን ለሁለተኛ ጊዜ ከጊብዓ ወጡ፤ በዚህም ጊዜ አሥራ ስምንት ሺ የሠለጠኑ የእስራኤላውያንን ወተደሮች ገሉ፤",
      "26": "ከዚህም በኋላ የእስራኤል ሕዝብ ሁሉ ወደ ቤትኤል ሄደው አለቀሱ፤ በዚያም ምንም ሳይበሉ እከ ምሽት በሆይ ፊት ተቀምጠው ቆዩ፤ ለደኀንነት የሚሆነውን የኀብረት መሥዋዕትና ሌላም የሚቃጠል መሥዋዕት አቀረቡ፤ ለደኀንነት የሚሆነውን የኀብረት መሥዋዕትና ሌላም የሚቃጠል መሥዋዕት አቀረቡ፤ ይህን ሁሉ ያደረጉት በሆይ ፊት ነበር፤",
      "27": "በዚያን ዘመን የሆይ የቃል ኪዳን ታቦት በቤትኤል ነበር፤ የአሮን ልጅ አልዓዛር የወለደው ፊንሐስ የቃል ኪዳኑ ታቦት ጠባቂ ነበር፤ ሕዝቡም “ወንድሞቻችን የሆኑትን ብንያማውያንን ለመውጋት እንደገና እንዝመትን ወይስ እንተወው?” ሲሉ ሆይ ን ጠየቁ፡፡",
      "28": "ሆይ ም “ሂዱና ተዋጉ! ነገ እኔ በእነርሱ ላይ ድልን እንድትቀዳጁ አደርጋለሁ” አላቸው፡፡",
      "29": "ስለዚህ እስራኤላውያን ጥቂት ወታደሮችን በጊብዓ ዙሪያ እንዲሸምቁ አደረጉ፤",
      "30": "ከዚህ በፊት እንዳደረጉት ሁሉ በሦስተኛው ቀን በብንያም ሠራዊት ላይ ዘቱ፤ ወታደሮቻቸውንም በጊብዓ ትይዩ አሰለፉአቸው፡፡",
      "31": "ብንያማውያንም ለመዋጋት ወጡ፤ እየተመሩም ከከተማይቱ ራቁ፤ ከዚህ በፊት እንዳደረጉትም ገላጣ በሆነው አገር ወደ ቤትኤልና ወደ ጊብዓ በሚወስዱት መንገዶች ላይ ሠላሳ የሚሆኑ እሰራኤላውያንን ገደሉ፤",
      "32": "ብንያማውያንም “ልክ ከዚህ በፊት እንዳደረግነው ፈጀናቸው!” አሉ፡፡ ነገር ግን እስራኤላውያን ወደ ኋላ በማፈግፈግ ከከተማው አርቀው ወደ መንገዶቹ ለማስገባት ዐቅደው ነበር፡፡",
      "33": "ስለዚህ ዋናው የእስራኤል ሠራዊት ወደ ኋላ አፈግፍጎ በባዓልታማር ተሰባስበው በተሰለፉ ጊዜ በጊብዓ ዙሪያ ያሉት ሰዎች በከተማይቱ ዙሪያ ካለው ድንጋያማ አገር ከሸመቁበት ስፍራ ድንገት ብቅ አሉ፤",
      "34": "ከእስራኤል በልዩ ሁኔታ የመረጡት አሥር ሺ ሰዎች በጊብዓ ላይ አደጋ ጣሉ፤ ውጊያውም ከባድ ሆነ፤ ይህ ሁሉ ሲሆን ብንያማውያን በቅርብ ጊዜ እንደሚደመሰሱ ገና አልተገነዘቡም ነበር፡፡",
      "35": "ሆይ ም እስራኤላውያን በብንያማውያን ላይ ድልን እንዲቀዳጁ አደረገ፤ እስራኤላውያንም በዚያን ቀን ከብንያም ወገን ሃያ አምስት ሺ አንድ መቶ ወታደሮችን ገደሉ፡፡",
      "36": "በዚህም ጊዜ ብንያማውያን መሸነፋቸውን ተገነዘቡ፡፡ በጊብዓ ዙሪያ በነበራቸው ሽምቅ ጦር ስለተማመኑ ዋናው የእስራኤላውያን ሠራዊት ብንያማውያን ያሸነፉት በመምሰል ወደ ኋላው አፈገፈገ፡፡",
      "37": "ድብቁም ጦር በፍጥነት ተንደርድሮ ወደ ጊብዓ ገባ፤ በከተማይቱ ውስጥ ተሰራጭቶ በዚያ ያገኘውን �ሁሉ ገደለ፤",
      "38": "ዋናው የእስራኤላውያን ሠራዊትና ሽምቁ ጦር የሚግባቡበትን ምልክት ቀደም ብለው አዘጋጅተው ነበር፤ ታላቅ የጢስ ደመና ከከተማይቱ ሲወጣ በሚያዩበት ጊዜ፣",
      "39": "በጦር ሜዳ የነበሩት እስራኤላውያን የመልሶ ማጥቀት እርምጃ ይወስዳሉ፤ እስከአሁን ብንያማውያን ሠላሳ እስራኤላውያንን በመግደላቸው “ከዚህ በፊት እንዳደረግነው አሁን ፈጀናቸው!” እያሉ ይደነፉ ነበር፡፡",
      "40": "ከዚህም በኋላ ምልክቱ ታየ፤ ይኸውም ጢሱ እንደ ደመና ሆኖ እየተትጐለጐለ ወደ ላይ ይወጣ ነበር፤ ብንያማውያንም ወደኋላቸው ሲመለከቱ ከተማይቱ በሙሉ በእሳት ተያይዛ ነበልባሉ ወደ ላይ ሲወጣ አዩ፤",
      "41": "እስራኤላውያን የመልሶ ማጥቃት እርምጃቸውን በወሰዱ ጊዜ፣ ጨርሰው መደምሰሳቸውን ስለተገነዘቡ ብንያማውያን በፍርሃት ተሸበሩ፤",
      "42": "ከእስራኤላውያንም ፊት አፈግፍገው ገላጣ ወደሆነው ምድር ሸሹ፤ ነገር ግን ማምለጥ አልቻሉም፤ በዋናው ሠራዊትና አሁን ከከተማው ውስጥ በውጣት ላይ ባሉት ወተደሮች መካከል ተይዘው ተደመሰሱ፡፡",
      "43": "እስራኤላውያን ጠላትን ከብበው በጊብዓ በስተምሥራቅ እስከሚገኘው ስፍራ ድረስ ተከታትለው አሳደዱአቸው፤ በመንገድም ሳሉ ብዙዎችን ገደሉ፡፡",
      "44": "ከብንያማውያን ምርጥ �ወታደሮች አሥራ ስምንት ሺ ተገደሉ፤",
      "45": "የቀሩት ወደ ኋላቸው ተመልሰው ገላጣ የሆነውን ምደር በቋረጥ የሪሞን አለት ተብሎ ወደሚጠራው �ስፍራ ወጡ፤ ከእነርሱም አምስት ሺው በንገድ አለቁ፤ ከዚያ የተረፉትንም እስራኤላውያን እስከ ጊድህዐም በማሳደድ ሁለቱን ሺ ገደሉ፡፡",
      "46": "በዚያን ቀን በአጠቃላይ የተገደሉት ብንያማውያን ሃያ አምስት ሺ ሲሆኑ ሁሉም ምርጥ ጦረኞች ነበሩ፡፡",
      "47": "ነገር ግን ገላጣ የሆነውን ምድር አልፈው የሪሞን አለት ተብሎ ወደሚጠራው ስፍራ በመሄድ ለማምለጥ የቻሉት ስድስት መቶ ሰዎች ብቻ ነበር፡፡ እነርሱም በዚያ አራት ወር ቆዩ፡፡",
      "48": "እስራኤላውያን ወደ ኋላ ተመልሰው በቀሩት ብንያማውያን ላይ አደጋ በጣል ወንዶችንም ሴቶችንም ልጆችንና እንዲሁም እንስሳትን ጭምር በሙሉ ገሉ፤ በዚያ አካባቢ ያሉትን ከተሞች ሁሉ በእሳት አቃጠሉ፡፡"
    },
    "Chapter 21": {
      "1": "እስራኤላውያን በምጽጳ በተሰበሰቡ ጊዜ “ከእኛ መካከል ማንም ሰው ሴት ልጁን ለብንያማዊ መዳር የለበትም” በማለት ለእግዚአብሔር ስእለት በማድረግ ተማማሉ፡፡",
      "2": "ስለዚህም የእስራኤል ሕዝብ ወደ ቤትኤል ሄደው በዚያ እስከ ምሽት ድረስ በእግዚአብሔር ፊት ተቀምጠው ቆዩ፤",
      "3": "“የእስራኤል አምላክ የሆንህ እግዚአብሔር ሆይ! ይህ ነገር የተደረገው ለምንድን ነው? የብንያም ነገድ ከእስራኤል መካከል ሊጠፋስ የተቃረበው ለምንድን ነው?” እያሉም ድምፃቸውን ከፍ በማድረግ ምርር ብለው አለቀሱ፡፡",
      "4": "በማግሥቱም ጠዋት በማለዳ ሕዝቡ በዚያ መሠዊያ ሠሩ፤ ለደኅንነት የሚሆን የኅብረት መሥዋዕትና የሚቃጠል መሥዋዕትም አቀረቡ፤",
      "5": "“በምጽጳ በእግዚአብሔር ፊት ስንሰበሰብ ወደዚያ ያልመጣ ከእስራኤል ነገዶች መካከል አንድ ወገን እንኳ ይገኛልን?” ብለውም ጠየቁ፤ ይህንንም ያሉበት ምክንያት ወደ ምጽጳ ያልሄደ ማንም ሰው ቢገኝ በሞት ለመቅጣት ተማምለው ስለነበር ነው፡፡",
      "6": "የእስራኤል ሕዝብ ወንድሞቻቸው ለሆኑት ለብንያማውያን አዝነው ስለነበር “ዛሬ እስራኤል ከነገዶቹ አንዱን አጥቶአል፤",
      "7": "ታዲያ ከሞት የተረፉት ብንያማውያን ሚስት ያገኙ ዘንድ ምን እናድርግ? ምክንያቱም ከሴቶች ልጆቻችን ማንኛይቱንም ለእነርሱ እንዳንድር በመሐላ ቃል ገብተናል” አሉ፡፡",
      "8": "ከእስራኤል ነገዶች መካከል በምጽጳ በተደረገው ስብሰባ ላይ ያልተገኘ ወገን እንዳለ በጠየቁ ጊዜ በገለዓድ ከሚኖሩት ከያቤሽ ወገን አንድም ሰው እንዳልሄደ ተረዱ፡፡",
      "9": "የሠራዊቱ ስም አንድ በአንድ በሚጠራበት ጊዜ ከያቤሽ ወገን “አለሁ” ብሎ መልስ የሰጠ ማንም አልነበረም፤",
      "10": "ስለዚህ ጉባኤው “ወደ ያቤሽ ሄዳችሁ ሴቶችንና ልጆችን ጭምር ሁሉንም ግደሉ፤ ወንዶችንና ድንግል ያልሆኑ ሴቶችን በሙሉ ግደሉ” የሚል መመሪያ በመስጠት ከመካከላቸው ምርጥ ለሆኑትን አሥራ ሁለት ሺ ሰዎች ላኩ፡፡",
      "11": "ስለዚህ ጉባኤው “ወደ ያቤሽ ሄዳችሁ ሴቶችንና ልጆችን ጭምር ሁሉንም ግደሉ፤ ወንዶችንና ድንግል ያልሆኑ ሴቶችን በሙሉ ግደሉ” የሚል መመሪያ በመስጠት ከመካከላቸው ምርጥ ለሆኑትን አሥራ ሁለት ሺ ሰዎች ላኩ፡፡",
      "12": "በዚህም ዓይነት በያቤሽ ካሉት ሕዝብ መካከል አራት መቶ ድንግል የሆኑ ወጣት ልጃገረዶችን አገኙ፤ ስለዚህም እነርሱን በከነዓን ምድር በሴሎ ወደሚገኘው ሰፈር ይዘው መጡ፡፡",
      "13": "ከዚህ በኋላ መላው ጉባኤ የሪሞን አለት ተብሎ በሚጠራው ስፍራ ወደነበሩት ብንያማውያን መልእክት ልከው ጦርነቱ እንዲቆም ተስማሙ፤",
      "14": "ብንያማውያንም ተመልሰው መጡ፤ ሌሎቹም እስራኤላውያን ከሞት በመትረፍ ከያቤሽ ተማርከው የመጡትን ልጃገረዶች ሰጡአቸው፤ ነገር ግን ቊጥራቸው ተመጣጣኝ ሆኖ አልተገኘም፡፡",
      "15": "ሕዝቡ ስለ ብንያማውያን እጅግ አዘኑ፤ ምክንያቱም እግዚአብሔር በእስራኤላውያን ነገዶች መካከል ያለው አንድነት እንዲቋረጥ አድርጎ ስለነበር ነው፡፡",
      "16": "ስለዚህም የጉባኤው መሪዎች እንዲህ አሉ፣ “በብንያም ነገድ ከእንግዲህ ሴቶች አልተገኙም፤ ታዲያ ከሞት የተረፉት ወንዶች ሚስት ማግኘት ይችሉ ዘንድ ምን እናድርግ?",
      "17": "እስራኤል ከአሥራ ሁለት ነገዶች አንዱን ማጣት የለበትም፤ የብንያም ነገድ እንዳይጠፋ አንድ ዘዴ መፈለግ አለብን፤",
      "18": "ይሁን እንጂ ሴቶች ልጆቻችንን ያገቡ ዘንድ ልንፈቅድላቸው አንችልም፤ ምክንያቱም ከእኛ መካከል ማንም ሰው ሴት ልጁን ለብንያማዊ ቢድር የተረገመ እንደሚሆን በሐላ ቃል ገብተናል፡፡”",
      "19": "ከዚህ በኋላ “በየዓመቱ በሴሎ ለእግዚአብሔር የሚዘጋጀው በዓል እነሆ ቀርቦአል” በማለትም አሰቡ፤ ሴሎ ከቤትኤል በስተሰሜን፣ ከለቦና በስተ ደቡብ፣ በቤትኤልና በሴኬም መካከል ካለው መንገድ በስተምሥራቅ ነበረች፡፡",
      "20": "ስለዚህ ብንያማውያንን እንዲህ አሉአቸው፣ “ሂዱና በወይን ተክል ውስጥ ሸምቃችሁ፣",
      "21": "ተጠባበቁ፤ በበዓሉ ዕለት የሴሎ ልጃገረዶች እየዘፈኑ ለመጨፈር ሲመጡ እናንተም ከወይኑ ተክል ውስጥ ውጡ፤ እያንዳንዳችሁ ከእነዚያ ልጃገረዶች መካከል እየጠለፋችሁ ሚስት አድርጋችሁ ውሰዱ፤ ወደ ብንያም ግዛት ይዛችኋቸው ሂዱ፡፡",
      "22": "አባቶቻቸውም ሆኑ ወንድሞቻቸው ወደ እናንተ መጥተው ሊቃወሙአችሁ ቢፈልጉ “ሚስቶች ለማድረግ የወሰድናቸው በጦርነት አስገድደን ስላልሆነ እባካችሁ ምሕረት አድርጉልን፤ እናንተም በፈቃዳችሁ ስላልሰጣችሁን መሓላችሁን በማፍረስ በደለኞች አትሆኑም” ብላችሁ መልስ መስጠት ትችላላችሁ፡፡”",
      "23": "ብንያማውያንም እንደዚሁ አደረጉ፤ በብዛታቸው ልክ እያንዳንዱ በሴሎ ከሚዘፍኑት ልጃገረዶች መካከል እየጠለፈ በሚስትነት ይዞ ሄደ፤ ወደ ግዛታቸውም ተመልሰው ከተሞቻቸውን በማደስ በዚያ ኖሩ፡፡",
      "24": "በዚያኑ ጊዜ ሌሎቹም እስራኤላውያን በሙሉ ተበታተኑ፤ እያንዳንዱም ወደ ራሱ ነገድና ቤተሰብ እንዲሁም ወደራሱ ቤት ንብረት ተመለሰ፡፡",
      "25": "በዚያም ዘመን በእስራኤል ንጉሥ አልነበረም፤ እያንዳንዱም ሰው ለራሱ ደስ ያለውን ነገር ሁሉ እንደፈለገ ያደርግ ነበር፡፡"
    },
    "Chapter 36": {
      "1": "የዮሴፍ ልጅ ምናሴ የወለደው የማኪር ልጅ የገለዓድ ጎሳ የሆኑት የቤተሰብ አለቆች ወደ ሙሴና ወደ ሌሎችም መሪዎች ቀርበው እንዲህ አሉ፤",
      "2": "“ምድሪቱን በዕጣ ለእሥራኤል ሕዝብ እንድታከፋፍል ያህቬህ(יהוה) አዞሃል፤ እንዲሁም የዘመዳችንን የጸሎፍሃድን ድርሻ ለሴቶች ልጆቹ እንድትሰጥ አዞሃል፤",
      "3": "ነገር ግን እነርሱ ከሌላ ነገድ የሆኑ ወንዶችን ቢያገቡ ርስታቸው የዚያ ነገድ መሆን እንደሚገባውና የእኛም ድርሻ ሊቀነስ እንደሚችል አስታውስ፡፡",
      "4": "ንብረት በሚመለስበት ዓመት የተሸጠ ንብረት ሁሉ ለባለቤቱ በሚመለስበት ጊዜ የጸሎፍሐድ ሴቶች ልጆች ርስት አግባተው ወደ ሄዱበት ነገድ ለዘለቄታው ተጨማሪ ሆኖ ይተላለፋል፤ ይህም በእኛ ነገድ ይዞታ ላይ ጉዳትን ያስከትላል፡፡",
      "5": "ስለዚህ ሙሴ ለእስራኤል ሕዝብ ከያህቬህ(יהוה) የተቀበለውን ትእዛዝ እንዲህ ሲል አስተላለፈ፤ “የምናሴ ነገድ የተናገሩት ሁሉ ትክክል ነው፤",
      "6": "ስለዚህ ያህቬህ(יהוה) ‹የጸሎፍሓድ ሴቶች ልጆች ከገዛ ነገዳቸው ወገን እስከ ሆነ ድረስ የወደዱትን ማግባት ይችላሉ› ይላል፡፡",
      "7": "በዚህ ዐይነት የማንኛውም እሥራኤላዊ ርስት ከገዛ ነገዱ ጋር የተያያዘ ይሆናል፤",
      "8": "በእስራኤላዊ ነገድ መካከል ርስት የተካፈለች ማንኛይቱም ሴት ከዚያው ነገድ የሆነ ወንድ ማግባት ይኖርባታል፤ በዚህ ዐይነት እያንዳንዱ እሥራኤላዊ የቀድሞ አባቶቹን ርስት በይዞታው ማቆየት ይችላል፡፡”",
      "9": "ያም ርስት ከአንዱ ነገድ ወደ ሌላው ነገድ ሊተላለፍ አይቻልም፤ እያንዳንዱ ነገድ የራሱን ርስት እንደያዘ ይኖራል፡፡",
      "10": "11ስለዚህ የጸሎፍሐድ ሴቶች ልጆች ማሕላ፤ ቲርጻ፤ ሖግላ፤ ሚልካና ኖዓ ያህቬህ(יהוה) ሙሴን ባዘዘው መሠረት ከአባታቸው ወንድሞች ልጆች ጋር ተጋቡ፡፡",
      "12": "ከዮሴፍ ልጅ ከምናሴ ነገድ ጎሳዎች መካከል ባሎችን አገቡ፤ ርስታቸውም በአባታቸው ነገድ የጸና ሆነ፡፡",
      "13": "ለእሥራኤላውያን በኢያሪኮ ትይዩ ከዮርዳኖስ ወንዝ ባሻገር ባለው በሞአብ ሜዳ ላይ በነበሩበት ጊዜ ያህቬህ(יהוה) በሙሴ አማካይነት የሰጣቸው ደንቦችና የሥርዓት መመሪያዎች እነዚህ ናቸው፡፡"
    }
  }
}
