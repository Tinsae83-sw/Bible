{
  "colossians": {
    "Chapter 1": {
      "1": "በያህቬህ(יהוה) ፍቃድ የያሹዋ መሺያ ሐዋርያ ከሆነው ከጳውሎስ ከወንድማችን ከጢሞቴዎስ፡-",
      "2": "በቆላስይስ ለሚኖሩ፤ በመሲሕ ቅዱሳንና ታማኞች ለሆኑ ወንድሞች፤ ከአባታችን ከያህቬህ(יהוה) ጸጋና ሰላም ይሁን፡፡",
      "3": "ለእናንተ በምንጸልበት ጊዜ የጌታችን የያሹዋ መሺያ አባት የሆነውን ያህቬህ(יהוה)ን ዘወትር እናመሰግናለን፡፡",
      "4": "ምክንያቱም ለያሹዋ መሺያ ያላችሁን እምነትና ስለቅዱሳን ሁሉ ያላችሁን ፍቅር ሰምተናል፡፡",
      "5": "የእውነት ቃል የሆነው መልካም ዜና በመጀመሪያ ወደ እናንተ በደረሰ ጊዜ በእርሱ ያለውን ተስፋ ሰምታችኋል፤ ስለዚህ እምነታችሁና ፍቅራችሁ የተመሠረተው በሰማይ ተዘጋጅቶ በሚቆያችሁ በዚህ ተስፋ ላይ ነው፡፡",
      "6": "እናንተ መልካሙን ዜና ከሰማችሁበትና የያህቬህ(יהוה)ንም ጸጋ እውነተኛነት ከተረዳችሁት ቀን ጀምሮ፤ ይህ መልካም ዜና በእናንተ መካከል በሆነው ዐይነት በመላው ዓለም በማፍራትና በማደግ ላይ ነው፡፡",
      "7": "ይህንንም በእኛ ምትክ የመሲሕ ታማኝ አገልጋይ የሆነውና ከእኛም ጋር አብሮን የሚሠራው የተወደደው ኤፖፍራ ይነግራችኋል፡፡",
      "8": "ከመንፈስ ቅዱስ ስለተሰጣችሁም ፍቅር ነግሮናል፡፡",
      "9": "ስለዚህ ይህን ከሰማንበት ቀን ጀምሮ እናንተ በመንፈሳዊ ጥበብና ማስተዋል ሁሉ ያህቬህ(יהוה)ን ፈቃድ የምትገነዘቡበት ሙሉ እውቀት እንዲኖራችሁ እኛም ከመጸለይና ያህቬህ(יהוה)ን ከመለመን አላቋረጥንም፡፡",
      "10": "እንዲህም ከሆነ እንደ ጌታ ፈቃድ በመኖር በሁሉ ነገር ጌታን ታስደስታላችሁ፤ የመልካም ሥራ ፍሬም ሊገኝባችሁና ያህቬህ(יהוה)ንም በማወቅ ልታድጉ ትችላላችሁ፡፡",
      "11": "እንዲሁም በሁሉ ነገር በትዕግሥት እንድትጸኑ እጅግ ከተከበረው ኃይሉ ብርታትን ማግኘት ትችላላችሁ፡፡",
      "12": "ደግሞም በብርሃን መንግሥት ውስጥ ከቅዱሳን ጋር ርስት እንድትካፈሉ ያበቃችሁን ያህቬህ(יהוה) አብን በደስታ ታመሰግናችሁ፡፡",
      "13": "ምክንያቱም እርሱ ከጨለማ ኃይል አድኖ ወደ ተወደደው ልጁ መንግሥት እንድንገባ አድርጎናል፡፡",
      "14": "በእርሱም ተዋጅተን የኃጢአታችንን ይቅርታ አግኝተናል፡፡",
      "15": "መሲሕ ለማይታየው ያህቬህ(יהוה) እውነተኛ ምሳሌ ነው፡፡ እርሱ የፍጥረት ሁሉ በኩር ነው፡፡",
      "16": "ምክንያቱም በሰማይና በምድር ያሉት፤ የሚታዩትና የማይታዩት፤ የሰማይ ኃይሎችና ገዥዎች አለቆችና ባለስልጣኖች ሁሉ የተፈጠሩት በእርሱ ነው፡፡ ያህቬህ(יהוה) ሁሉን ነገር የፈጠረው በእርሱና በርሱ ነው፡፡",
      "17": "እርሱ ከሁሉ ነገር በፊት ነበር፤ ሁሉም ተያይዞ የቆመው በእርሱ ነው፡፡",
      "18": "እርሱም አካሉ የሆነችው የቤተ ክርስትያን ራስ ነው፤ በሁሉ ነገር የመጀመሪያ እንዲሆን፤ ከሞት በመነሳትም ፊተኛና መጀመሪያ ነው፡፡",
      "19": "ይህም የሆነው የመለኮት ሙላት በልጁ እንዲኖር የያህቬህ(יהוה) አብ ፈቃድ ስለሆነ ነው፡፡",
      "20": "በእርሱ አማካይነት በሰማይም ሆነ በምድር ያሉትን ነገሮች ሁሉ ከራሱ ጋር አስታረቀ፤ በመስቀል ላይ በፈሰሰው ደሙም ሰላምን አደረገ፡፡",
      "21": "ቀድሞ ከያህቬህ(יהוה) ርቃችሁ ትኖሩ ነበር፤ በአሳባችሁ እና በክፉ ስራችሁም ምክንያት ጠላቶች ነበራችሁ፡፡",
      "22": "አሁን ግን ልጁ በሥጋ በመሞቱ ምክንያት ያህቬህ(יהוה) ከራሱ ጋር አስታረቃችሁ፤ ስለዚህ ቅዱሳንና ንጹሃን፤ ነቀፋም የሌለባችሁ አድርጎ በፊቱ አቀረባችሁ፡፡",
      "23": "ይህም የሚሆነው ተመስርታችሁና ተደላድላችሁ በምሥራቹ ቃል ከተገኘው ተስፋ ሳትናወጡ በእምነት ጸንታችሁ ስትኖሩ ብቻ ነው፤ ይህም የምሥራች ቃል እናንተ የሰማችሁትን በዓለም ላይ ላሉት ሰዎች ሁሉ የታወጀ ነው፤ እኔ ጳውሎስም አገልጋይ የሆንሁት ለዚሁ የምሥራች ቃል ነው፡፡",
      "24": "አሁን ስለእናንተ በምቀበለው መከራ ደስ ይለኛል፤ አካሉ ስለሆነችው ስለ ቤተ ክርስቲያንም ከመሲሕ መከራ የቀረድን በሥጋየ አሟልቼ ፍጹም አደርጋለሁ፡፡",
      "25": "የያህቬህ(יהוה)ን ምሥራች ቃል ምንም ሳላስቀር በሙሉ ለእናንተ እንዳበስር ከያህቬህ(יהוה) በተሰጠኝ ኅላፊነት መሰረት የቤተ ክርስቲያን አገልጋይ ሁኛለሁ፡",
      "26": "ይህም የማበስረው የምሥራች ቃል ባለፉት ዘመናት ከሰው ልጆች ተሰውሮ የቆየውና አሁን ግን ያህቬህ(יהוה) ለቅዱሳኑ የገለጠው ሚስጢር ነው፡፡",
      "27": "የያህቬህ(יהוה)ም ዕቅድ የዚህን ምስጢር ክብርና ባለጸግበት በአረማውያን መካከል ምን ያህል ታላቅ መሆኑን ለቅዱሳን መግለጡ ነው፡፡ ሚስጥሩም በተስፋ የምንጠባበቀው ክብር የሚገኝበት መሲሕ በእናንተ ውስጥ መሆኑ ነው፡፡",
      "28": "በጥበብ ሁሉ ማናቸውም ሰው እየመከርንና እያስተማርን እያንዳንዱ በመሲሕ ሙሉ ሰው እንዲሆን በማድረግ መሲሕን እናሳውቃለን፡፡",
      "29": "ያህቬህ(יהוה) በታላቅ ኃይሉ በእኔ ውስጥ ስለሚሠራ በዚህ ኃይል አማካይነት በብርቱ እየታገልኩ እደክማለሁ፡፡"
    },
    "Chapter 2": {
      "1": "ስለ እናንተና በሎዶቅያ ስላሉት ሰዎች እንዲሁም ፊቴን እንኳ አይተውት ስለማያውቁ ሰዎች ሁሉ ምን ያህል ብርቱ ትግል እንዳለብኝ እንድታውቁ እወዳለሁ፡፡",
      "2": "የምታገለግለውም ልባቸው ተጽናንቶና በፍቅር ተሳስረው ፍጹም ማስተዋል የሚያስገኘውን የሙሉ መተማመንን ባለጸግነት በማትረፍ የያህቬህ(יהוה) ሚስጢር የሆነውን መሲሕን እንዲያውቁ ነው፡፡",
      "3": "የጥበብና እውቀት ሃብት ተሰውሮ የሚገኘው በመሲሕ ዘንድ ነው፡፡",
      "4": "ይህንንም የምላችሁ ማንም በሽንገላ ቃል እንዳያታልላችሁ ብዬ ነው፤",
      "5": "ምንም እንኳ በሥጋ ከእናንተ ብርቅ በመንፈስ ከእናንተ ጋር ነኝ፤ በመልካም ስነ ስርዓት መኖራችሁንና በመሲሕ ላይ ያላችሁን ጽኑ እምነት በማየቴም ደስ ብሎኛል፡፡",
      "6": "ጌታን ያሹዋ መሺያን በተቀበላችሁት ዐይነት ከእርሱ ጋር አንድሆ ሁናችሁ ኑሩ፤",
      "7": "በእርሱ ተመሥርታችሁና ታንጻችሁ በተማራችሁት መሰረት በእምነታችሁ ጸንታችሁ ኑሩ በብዙ አመስግኑ፡፡",
      "8": "በመሲሕ ላይ የተመሠረተ ሰይሆን፤ በሰው ሰራሽ ወግና በዐለማዊ ስርዓት ላይ በተመሠረተ፤ ከንቱነትና አታላይነት በተሞላበት ፍልስፍና ማንም እንዳያጠምዳችሁ ተጠንቀቁ፡፡",
      "9": "ምክንያቱም የመለኮት ፍጹም ሙላት በሰውነት ተገልጦ የሚኖረው በክርስቶ ነው፡፡",
      "10": "እናንተም የተሞላችሁት የአለቅነትና የስልጣን ራስ በሆነው በእርሱ ነው፡፡",
      "11": "ከእርሱም ጋር አንድ በመሆን ተገርዛችኋል፤ ይህም መገረዛችሁ ኃጢአተኛውን ሥጋ ለማስወገድ በመሲሕ የተደረገ ነው እንጂ ስው ሰራሽ መገረዝ አይደለም፡፡",
      "12": "ምክንያቱም በተጠመቃችሁ ጊዜ ከመሲሕ ጋር ተቀበራችሁ፤ ከእርሱም ጋር ከሞት ተነስታችኃል፤ ከሞት የተነሳችሁትም መሲሕን ከሞት ባስነሳው በያህቬህ(יהוה) ኃይል በማመናችሁ ነው፡፡",
      "13": "በኃጢተኝነታችሁና ኃጢአተኛ ስጋችሁ ባለመገረዙ ምክንያት ሙታን ነበራችሁ፤ አሁን ግን ያህቬህ(יהוה) ከመሲሕ ጋር ሕያዋን አድርጓችኋል፤ ኃጢአታችንንም ሁሉ ይቅር ብሎናል፡፡",
      "14": "ይከስሰንና ይቃወመን የነበረውን የዕዳ ጽሑፍ ደመሰሰ፤ በመስቀል ላይ ቸንክሮም ከእኛ ወዲያ አስወገደው፡፡",
      "15": "አለቆችንና ባለስልጣኖችን በመስቀሉ ድል ነስቶ ትጥቃቸውን ካስፈታ በኋላ ምርኮኞች ሆነው በይፋ እንዲታዩ አደረጋቸው፡፡",
      "16": "እንግዲህ በመብል ወይም በመጠጥ፤ በዐላትን ወይም የወር መባቻን ወይም ሰንበትን በማክበር ምክንያት ማንም አይፍረድባችሁ፡፡",
      "17": "እነዚህ ሁሉ ወደ ፊት ለሚመጡት ነገሮች እንደጥላ ናቸው፤ እውነተኛው አካል ግን መሲሕ ነው፡፡",
      "18": "በአጉል ትህትናና መላእክትንም በማምለክ የሚመካ ማንም ሰው፤ ያለ ዋጋ እንዳያስቀራችሁ ተጠንቀቁ፤ እንዲህ ዐይነቱ ሰው ስለሚያየው ራእይ እየተመጻደቀ ከንቱና ሥጋዊ በሆነ አስተሳሰብ ይመካል፡፡",
      "19": "እንዲህ ዐይነቱ ሰው፤ ራስ ከሆነው ከመሲሕ ጋር ምንም ግንኙነት የለውም፤ አካሉም በሙሉ በመገጣጠሚያና በጅማት አያይዞ የሚመግበው ራስ ነው፡፡ ያህቬህ(יהוה) ለአካል �ሙሉ እድገት የሚሰጠውን በዚህ �አይነት ነው፡፡",
      "20": "ከመሲሕ ጋር ሙታችሁ ከዚህ ዓለም ነገሮች የተለያችሁ ከሆናችሁ፤ ታዲያ ከእነርሱ እንዳልተለያችሁ ዐይነት ሁናችሁ ስለምን እንደዚህ ላሉት ትእዛዞች ትገዛላችሁ፤",
      "21": "ትእዛዞቹም “አትያዝ፤ አትቅመስ፤ አትንካ” የሚሉ ናቸው፡፡",
      "22": "እነዚህ ሁሉ በሰው ሰራሽ ትእዛዝና ትምህርት ላይ የተመሠረቱ ስለሆኑ፤ ሥራ ላይ ከዋሉ በኋላ ለመጥፋት የተወሰኑ ናቸው፡፡",
      "23": "እነዚህ ትእዛዞች በገዛ ፍቃድ በሆነ አምልኮና ትሕትና፤ ሰውነትንም በማጎሳቆል ላይ ስለሚተኩሩ ጥበብ ያላቸው ይመስሉ ይሆናል፤ ነገር ግን ሥጋዊ ስሜትን በመቆጣጠር ረገድ ዋጋ ቢስ ናቸው፡፡"
    },
    "Chapter 3": {
      "1": "እንግዲህ ከመሲሕ ጋር ከሞት ከተነሳችሁ፤ መሲሕ በያህቬህ(יהוה) ቀኝ ተቀምጦ ባለበት በላይ በሰማይ ያሉትን ነገሮች በብርቱ ፈልጉ፡፡",
      "2": "ዘወትር በላይ በሰማይ ስላሉት ነገሮች አስቡ እንጂ በምድር ላይ ስላሉት ነገሮች አታስቡ፡፡",
      "3": "ምክንያቱም እናንተ በሞት የመለየትን ያህል ከዚህ ዓለም ተለይታችኋል፤ ሕይወታችሁም በያህቬህ(יהוה) ዘንድ ከመሲሕ ጋር ተሰውሯል፡፡",
      "4": "ሕይወታችሁ የሆነው መሲሕ በሚገለጥበት ጊዜ እናንተም ከእርሱ ጋር ትገለጣላችሁ፤ የክብሩም ተካፋዮች ትሆናላችሁ፡፡",
      "5": "ስለዚህ በእናንተ የሚገኙትን የምድራዊ ሕይወት ምኞቶች ሁሉ ግደሉ፤ እነርሱም “ዝሙት፤ ርኩሰት፤ ፍትወት፤ ክፉ ምኞት፤ ጣዖትን ማምለክ የሆነ ንፍገት” ናቸው፡፡",
      "6": "በእነዚህ ነገሮች ምክንያት በማይታዘዙ ሰዎች ላይ የያህቬህ(יהוה) ቁጣ ይመጣል፡፡",
      "7": "እናንተም ራሳችሁ ከዚህ በፊት እነዚህን ነገሮች በማድረግ ትኖሩ ነበር፡፡",
      "8": "አሁን ግን ቁጣን፤ ንዴትን፤ ጥላቻን ስም ማጥፋትን እነዚህን ሁሉ አስወግዱ፤ የሚያሳፍር ንግግርም ከአፋችሁ አይውጣ፡፡",
      "9": "እርስ በርሳችሁ ውሽት አትነጋገሩ፤ ምክንያቱም አሮጌውን ሰው ከነሥራው አውልቃችሁ ጥላችሁታል፡፡",
      "10": "አዲሱንም ሰው ለብሳችሁታል፤ ይህም አዲስ ሰውነት እርሱን በሙላት ወደ ማወቅ ያደርሳችሁ ዘንድ ፈጣሪ አምላክ በራሱ መልክ ምሳሌ ዘወትር እንዲታደስ የሚያደርገው ነው፡፡",
      "11": "በዚህ ሁኔታ በግሪካዊ እና በአይሁዳዊ፤ በተገረዘና ባልተገረዘ፤ የሰለጠነ አረመኔና ባልሰለጠነ አረመኔ፤ ነፃነት በሌለውና ነፃነት ባለው ሰው መካከል ልዩነት የለም፤ መሲሕ ሁሉም፤ በሁሉም ነው፡፡",
      "12": "እንግዲህ የያህቬህ(יהוה) ምርጦችና ቅዱሳን የተወደዳችሁም እንደመሆናችሁ መጠን ርኅራኄን፤ ቸርነትን፤ ትህትናን፤ ገርነትን፤ ትዕግሥትን ልበሱ፡፡",
      "13": "እርስ በርሳችሁ ታገሱ፤ ከእናንተ አንዱ በሌላው ላይ ቅር የተሰኘበት ነገር ቢኖር ይቅር ተባባሉ፤ መሲሕ ይቅር እንዳላችሁ እናንተም ይቅር በሉ፡፡",
      "14": "ከዚህም ሁሉ በላይ ሁሉንም አስሮ ፍጹም አንድነትን የሚያስገኘውን ፍቅር ልበሱ፡፡",
      "15": "የአንድ አካል ክፍሎች ሆናችሁ የተጠራችሁት ለዚህ ሰላም ስለሆነ የመሲሕ ሰላም በልባችሁ ይንገስ፤ አመስጋኞችም ሁኑ፡፡",
      "16": "የመሲሕ ቃል በሙላት በእናንተ ይኑር፤ ከእናንተ አንዱ ሌላውን በጥበብ ሁሉ ያስተምር፤ ይምከርም፤ በመዝሙርና በውዳሴ፤ በመንፈሳዊ ዜማም ያህቬህ(יהוה)ን ከልብ እያመሰገናችሁ ዘምሩ፡፡",
      "17": "በያሹዋ መሺያ  አማካይነት ያህቬህ(יהוה) አብን እያመሰገናችሁ በቃልም ሆነ በሥራ የምታደርጉትን ሁሉ በጌታ በያሹዋ ስም አድርጉት፡፡",
      "18": "ሚስቶች ሆይ! የጌታ ያሹዋ በመሆናችሁ መታዘዝ ተገቢ ነገር ስለሆነ ለባሎቻችሁ ታዘዙ፡፡",
      "19": "ባሎች ሆይ! ሚስቶቻችሁን ውደዱ፤ ጨካኞችም አትሁኑባቸው፡፡",
      "20": "ልጆች ሆይ! ይህ ጌታን ደስ የሚያሰኝ ስለሆነ፤ በሁሉ ነገር ለወላጆቻችሁ ታዘዙ፡፡",
      "21": "ወላጆች ሆይ! ተስፋ እንዳይቆርጡ ልጆቻችሁን በቁጣ አታስመሩራቸው፡፡",
      "22": "አገልጋዮች ሆይ! ለምድራዊ ጌቶቻቸሁ በሁሉ ነገር ታዘዙ፤ የምትታዘዙትም ሰውን ደስ ለማሰኘትና ለታይታ ሳይሆን ጌታ ያሹዋን በመፍራትና በልብ ቅንነት ይሁን፡፡",
      "23": "የምታደርጉትን ሁሉ ለሰው ሳይሆን ለጌታ ያሹዋ እንደምታደርጉት ዐይነት በትጋትና በደስታ አድርጉት፡፡",
      "24": "ጌታ ርስትን ዋጋ አድርጎ እንደሚሰጣችሁ ታውቃላችሁ፤ የምታገለግሉትም ጌታ የሆነውን ክርስቶሰን ነው፤",
      "25": "ክፉ የሚሰራም ስለክፉ ስራው ቅጣቱን ይቀበላል፤ ምክንያቱም በያህቬህ(יהוה) ዘንድ አድልዎ የለም፡፡"
    },
    "Chapter 4": {
      "1": "ጌቶች ሆይ! እናንተም በሰማዩ ጌታ እንዳላችሁ ታውቃላችሁ፤ ስለዚህ አገልጋዬቻችሁን በቅንነትና በእኩልነት አስተዳድሩአቸው፡፡",
      "2": "ያህቬህ(יהוה) ተግታችሁ በማመስገን ባለማቋረጥ ጸልዩ፤",
      "3": "ያህቬህ(יהוה) የምሥራቹን ቃል በር እንዲከፍትልንና በእርሱም ምክንያት እኔ ታስሬ ምገኝበትን የመሲሕን ሚስጥር ማብሰር እንድችል ለእኛም ፀልዩ፡፡",
      "4": "እኔም እንደሚገባኝ በግልጥ እንድናገር ፀልዩልኝ፡፡",
      "5": "በማንኛውም አጋጣሚ ጊዜ እየተጠቀማችሁ በማያምኑት ሰዎች ዘንድ በጥበብ ኑሩ፡፡",
      "6": "ለእያንዳንዱ ሰው ተገቢውን መልስ መስጠት እንድታውቁ ዘወትር ንግግራችሁ ለዛና ጣዕም ያለው ይሁን፡፡",
      "7": "ቲኪቆስ ስለ እኔ ጉዳይ ሁሉንም ነገር ይነግራችኋል፤ እርሱ ተወዳጅ ወንድም፤ ታማኝ አገልጋይና ከእኔም ጋር በጌታ ሥራ ተባባሪ ነው፡፡",
      "8": "እርሱን ወደ እናንተ የላኩት ምክንያት ስለእኛ ሁኔታ እንዲነግራችሁና ልባችሁንም እንዲያፅናና ነው፡፡",
      "9": "ከእርሱም ጋር የእናንተ ወገን የሆነው የታመነውና የተወደደው ወንድም አናሲሞስ ወደ እናንተ ይመጣል፤ እነርሱ በዚህ ስፋራ ስላለው ነገር ሁሉ ያስታውቃችኋል፡፡",
      "10": "ከእኔ ጋር የታሠረው አርስጥሮኮስም ሰላምታ ያቀርብላችኋል፤ ወደ እናንተ በሚመጣበት ጊዜ እንድትቀበሉት ያሳሰብኋችሁ የበርናባስ የአጎት ልጅ ማርቆስም ሰላምታ የቀርብላችኋል፡፡",
      "11": "ኢዮስጦስ የተባለውም ኢያሱ ሰላምታ ያቀርብላችኋል፡፡ ስለ ያህቬህ(יהוה) መንግሥት ከእኔ ጋር አብረው ከሚሠሩት ሰዎች መካከል አይሁዳውን የሆኑት እነዚህ ብቻ ናቸው፤ እኔንም አጽናንተውኛል፡፡",
      "12": "የእናንተ ወገን የሆነው፤ የያሹዋ መሺያ አገልጋይ ኤፓፍራም ሰላምታ ያቀርብላችኋል፤ በመንፈሳዊ ሕይወት በማደግ ጸንታችሁ እንድትቆሙና የያህቬህ(יהוה)ንም ሙሉ ፈቃድ እንድትፈፅሙ እርሱ ሁል ጊዜ ስለእናንተ በፀሎት ይጋደላል፡፡",
      "13": "ስለእናንተ፤ በሎዶቅያና በሂራፖሊስ ከተሞች ስላሉትም ሰዎች በጣም እንደሚደክም እኔ ራሴ እመሰክርለታለሁ፡፡",
      "14": "የተወደደው ሃኪም ሉቃስና ዴሳስም ሰላምታ ያቀርቡላችኋል፡፡",
      "15": "በሎዶቅያ ላሉት ወንድሞች፤ ለንምፉና በቤቷም ላለች  ቤተ ክርስቲያን ሰላምታ አቅርቡልኝ፡፡",
      "16": "ይህችን መልእክት እናንተ ካነበባችሁ በኋላ በሎዶቅያ ሰዎች ዘንድ ባለችው ቤተ ክርስቲያን እንድትነበብ አድርጉ፤ እናንተም ከሎዶቅያ ያሚላክላችሁን መልእክት አንብቡ፡፡",
      "17": "ለአርኪፖስም “በጌታ አገልግሎት የተሰጠን ስራ በጥንቃቄ እንድትፈጽም” ብላችሁ ንገሩልኝ፡፡",
      "18": "ይህን ሰላምታ በገዛ እጄ የጻፍሁት እኔ ጳውሎስ ነኝ፤ እስራቴን አስታውሱ፡፡ ጸጋ ከእናንተ ጋር ይሁን፡፡"
    }
  }
}
