{
  "jonah": {
    "Chapter 1": {
      "1": "ያህቬህ(יהוה) ለአሚታይ ልጅ ለዮናስ የገለጠለት ቃል ይህ ነው፡-",
      "2": "“ወደ ታላቂቱ ከተማ ወደ ነነዌ ሂድ፤ የሕዝብዋ ክፋት ወደ እኔ ደርሶአልና ድምፅህን ከፍ አድርገህ እርስዋን በመገሠጽ ተናገር፡፡”",
      "3": "ዮናስ ግን ከያህቬህ(יהוה) ፊት ለመኮብለል አስቦ ወደ ተርሴስ ለመሄድ ተነሣ፤ ወደ ኢዮጴም ወርዶ ከዚያ ወደ ተርሴስ የምትጓዝ መርከብ አገኘ፤ ለጉዞ የሚያስፈልገውንም ዋጋ ከከፈለ በኋላ ከመርከበኞቹ ጋር ወደ ወደ መርከቢቱ ገባ፤ አሳቡም ከያህቬህ(יהוה) ርቆ በዚያ ለመኖር ነበር፡፡",
      "4": "ያህቬህ(יהוה) ግን በባሕሩ ላይ ከባድ ነፋስ አስነሣ፤ በባሕሩም ላይ የተቀሰቀሰው ማዕበል ብርቱ ከመሆኑ የተነሣ መርከቢቱ ልትሰበር ተቃረበች፤",
      "5": "መርከበኞቹም እጅግ ስለፈሩ እያንዳንዱ ወደ አምላኩ ጮኸ፤ የመርከቢቱን ክብደት ለመቀነስ አስበው በውስጥዋ የነበረውን ዕቃ እያወጡ ወደ ባሕር ጣሉ፤ ዮናስ ግን በመርከቢቱ ታችኛ ክፍል ወርዶ በመተኛቱ በከባድ እንቅልፍ ላይ ነበር፡፡",
      "6": "የመርከብ አዛዡም ወደ እርሱ ቀርቦ “አንተ አሳብህን ጥለህ እዚህ ተኝተሃልን? ኧረ እባክህ ተነሥና ወደ አምላክ ጸልይ! ምናልባት ራርቶልን ሕይወታችንን ያድን ይሆናል”",
      "7": "በመርከቢቱ ውስጥ የነበሩትም ሁሉ እርስ በርሳቸው “በዚህ አደጋ ላይ እንድንወድቅ ምክንያት የሆነው ማን እደሆነ ለማወቅ ኑ ዕጣ እንጣጣል” ተባባሉ፡፡ ዕጣም ተጣጣሉ፤ ዕጣውም በዮናስ ላይ ወጣ፡፡",
      "8": "ስለዚህ ዮናስን “እስቲ ንገረን፤ ይህ ሁሉ አደጋ የመጣብን በማን ምክንያት ይመስልሃል? ለመሆኑ ሥራህ ምንድን ነው? ከወዴት መጣህ? አገርህስ የት ነው? የየትኛው ሕዝብ ወገን ነህ?” አሉት፡፡",
      "9": "ዮናስም “እኔ ዕብራዊ ነኝ፤ የብስንና ባሕርን የፈጠረውን የሰማይ አምላክ ያህቬህ(יהוה)ን አመልካለሁ” ሲል መለሰላቸው፡፡",
      "10": "አስቀድሞ በነገራቸው መሠረት ዮናስ ከያህቬህ(יהוה) ፊት የኮበለለ መሆኑን ዐወቁ፤ ስለዚህም በጣም ፈርተው “ይህ ያደረግኸው ነገር እጅግ ከባድ ነው!” አሉት፡፡",
      "11": "የባሕሩም ማዕበል እየበረታ በመሄዱ መርከበኞቹ “ይህ ማዕበል ጸጥ እንዲል በአንተ ላይ ምን ብናደርግ ይሻላል?” ሲሉ ጠየቁት፡፡",
      "12": "ዮናስም “እናንተ በዚህ በብርቱ ማዕበል የምትሠቃዩት በእኔ በደል ምክንያት እንደሆነ ዐውቃለሁ፤ ስለዚህ እኔን አንሥታችሁ ወደ ባሕር ጣሉኝ፤ ማዕበሉም ጸጥ ይልላችኋል” አላቸው፡፡",
      "13": "መርከበኞቹ ግን ባላቸው ኀይል ሁሉ እየቀዘፉ መርከቢቱን ወደ ዳር ለማድረስ ሞከሩ፤ ሆኖም ማዕበሉ እጅግ በርትቶ ስለነበር ይህን ማድረግ ፈጽሞ አልቻሉም፡፡",
      "14": "ስለዚህ “ጌታ ያህቬህ(יהוה) ሆይ! የዚህ ሰው ሕይወት እንዲጠፋ በማድረጋችን የሞት ፍርድ አትወስንብን፤ ይህን ያደረግኸው በፈቃድህ ስለሆነ ንጹሕ ደም እንዳፈሰስን አድርገህ አትቁጠርብን” በማለት ወደ ያህቬህ(יהוה) ጨኹ፡፡",
      "15": "ከዚሀ በኋላ ዮናስን አንሥተው ወደ ባሕር ጣሉት፤ የባሕሩም ማዕበል ጸጥ አለ፡፡",
      "16": "በዚህም ሁኔታ መርከበኞቹ ያህቬህ(יהוה)ን እጅግ ስለፈሩ መሥዋዕት አቀረቡ፤ እርሱንም ለማገልገል ቃል ኪዳን ገቡ፡፡",
      "17": "አንድ ትልቅ ዓሣ ዮናስን እንዲውጥ ከያህቬህ(יהוה) ታዘዘ፤ ስለዚህም ዮናስ በዓሣው ሆድ ውስጥ ሦስት ቀንና ሌሊት ኖረ፡፡"
    },
    "Chapter 2": {
      "1": "ዮናስ በዓሣው ሆድ ውስጥ ሆኖ እንዲህ ሲል ወደ አምላኩ ወደ ያህቬህ(יהוה) ጸለየ÷",
      "2": "“ያህቬህ(יהוה) ሆይ! ተጨንቄ ሳለሁ ወደ አንተ ተጣራሁ፤ አንተም መለስኽልኝ፤ ዕርዳታህን ለማግኘት ጥልቅ ከሆነው ከሙታን ዓለም ወደ አንተ ጮኽሁ፤ አንተም ሰማኸኝ፡፡",
      "3": "ጥልቅ ወደ ሆነው ወደ ባሕር መሠረት ጣልኸኝ፤ በዙሪያዬም ውሃ ከበበኝ፤ ማዕበልህና ሞገድህ እየጋለበ በላዬ ላይ አለፈ፡፡",
      "4": "እኔ ከፊትህ የጠፋሁ ነኝ፤ ይሁን እጂ ቅዱስ መቅደስህን እደገና አያለሁ፤",
      "5": "ውሃ እስከ አንገቴ ድረስ አጠለቀኝ፤ ባሕርም ፈጽሞ አሰጠመኝ፤ በባሕር ውስጥም የበቀለው ሣር ቅጠል በራሴ ላይ ተጠመጠመብኝ፡፡",
      "6": "እስከ ተራራዎች መሠረት ተምዘግዝጌ ወረድሁ፤ በሮችዋ ለዘላለም ወደተዘጋብኝ ወደ ምድር አዘቅት ደረስሁ፤ ያህቬህ(יהוה) አምላኬ ሆይ! አንተ ግን ከትልቁ ሥፍራ በሕይወት አወጣኸኝ፡፡",
      "7": "ለመሞት በተቃረብሁ ጊዜ ወደ አንተ ወደ አምላኬ ጸለይሁ፤ አንተም በተቀደሰው መቅደስህ ሆነህ ሰማኸኝ፡፡",
      "8": "የሐሰት አማልክትን የተከተሉ ሁሉ÷ ለአንተ ያላቸውን ታማኝነት ትተዋል፡፡",
      "9": "ደኅንነት ከያህቬህ(יהוה) ነው፤ ስለዚህ ከምስጋና ጋር መሥዋዕት ለአንተ አቀርባለሁ፤ የተሳልሁትንም እሰጣለሁ፡፡”",
      "10": "ከዚህ በኋላ በያህቬህ(יהוה) ትእዛዝ ዓሣው ዮናስን በደረቅ ምድር ላይ ተፋው፡፡"
    },
    "Chapter 3": {
      "1": "ያህቬህ(יהוה) ለሁለተኛ ጊዜ ዮናስን እንዲህ አለው÷",
      "2": "“ተነሥተህ ወደ ታቂቱ ከተማ ወደ ነነዌ ሂድ፤ እኔም የምንግርህን ቃል ለሕዝቡ ዐውጅ፡፡”",
      "3": "ዮናስም ለያህቬህ(יהוה) በመታዘዝ ወዲያውኑ ወደ ነነዌ ሄደ፤ ነነዌ እጅግ ታላቅ ከተማ ከመሆንዋ የተነሣ÷ ከአንዱ ዳርቻ ወደ ሌላው ዳርቻ ተጉዞ ለመድረስ ሦስት ቀን ይፈጅ ነበር፡፡",
      "4": "ዮናስ ወደ ከተማይቱ ገብቶ ጉዞውን ጀመረ፤ የአንድ ቀን መንገድም እንደሄደ “ነነዌ በአርባ ቀን ውስጥ ትደመሳለች! ብሎ ዐወጀ፡፡",
      "5": "የነነዌ ሕዝብ የያህቬህ(יהוה) ን ቃል አመኑ፤ ጾምም ዐውጁ፤ መጸጸታቸውንም ለመግለጥ ከታላላቅ ጀምሮ እስከ ታናናሽ ድረስ ሁሉም ማቅ ለበሱ፡፡",
      "6": "የነነዌ ንጉሥ ይህን ነገር በሰማ ጊዜ÷ ከዙፋኑ ወረደ፤ ልብሰ መንግሥቱንም በማውለቅ ማቅ ለብሶ ዐመድ ላይ ተቀመጠ፤",
      "7": "ለነነዌም ሕዝብ እንዲህ ሲል ዐዋጅ አስነገረ÷ “ከንጉሡና ከመኳንንቱ በተላለፈው ትእዛዝ መሠረት÷ ከዛሬ ጀምሮ ሰዎችና እንስሳት÷ ከብቶችም ሆኑ በጎች አንዳች ምግብ አይቅመሱ፤ ውሃም አይጠጡ፤",
      "8": "ሰዎችም ሆኑ እንስሳት ማቅ ይልበሱ፤ እያንዳንዱ ሰው ከልብ ወደ ያህቬህ(יהוה) ይጩኽ፤ መጥፎ ጠባዩንና የግፍ ሥራውን ይተው፤",
      "9": "ማናልባት ያህቬህ(יהוה) ራርቶልን ቁጣውን ይመልስ ይሆናል፤ እኛም ከጥፋት እድናለን፡፡”",
      "10": "ያህቬህ(יהוה) የነነዌ ሰዎች ከክፉ መንገዳቸው ተመልሰው የደረጉትን ሁሉ ተመለከተ፤ ስለዚህም ራርቶላቸው በእነርሱ ላይ ሊያመጣ የነበረውን መዓት መለሰ፡፡"
    },
    "Chapter 4": {
      "1": "ዮናስ በዚህ ነገር ስላልተደሰተ እጅግ ተቆጣ፤",
      "2": "እንዲህም ሲል ወደ ያህቬህ(יהוה) ጸለየ÷ “ጌታ ሆይ! አንተ ይህን እደምታደርግ ገና በአገሬ ሳለሁ ተናግሬ አልነበረምን? ከፊትህ ኮብልዬ ወደ ተርሴስ ለመሄድ ያቀድሁትም በዚህ ምክንያት ነበር፤ አንተ ቸርና ይቅር ባይ÷ ታጋሽና ምሕረትህ የበዛ÷ ከመዓትም ወደ ምሕረት የምትመለስ አምላክ መሆንህን ዐውቅ ነበር፡፡",
      "3": "አሁንም ጌታ ሆይ! እባክህ ግደለኝ፤ ከመኖር ይልቅ መሞት ይሻለኛል፡፡”",
      "4": "ያህቬህ(יהוה) ም “ይህን ያህል ልትቆጣ ይገባህልን?” አለው፡፡",
      "5": "ዮናስም ከከተማይቱ ወጥቶ ሄደ፤ ከከተማይቱም በስተ ምሥራቅ በኩል ዳስ በመሥራት ከጥላው ሥር ተቀመጠ፤ በዚያም ሆኖ በነነዌ ላይ የሚደርሰውን ነገር ይጠባበቅ ነበር፡፡",
      "6": "ጥላ በማግኘት ከፀሐይ ግለት እንዲድን ያህቬህ(יהוה) አምላክ አንድ የቅል ተክል አብቅሎ ቅጠሎችዋ ከዮናስ ራስ በላይ እንዲሆኑ አደረገ፤ ዮናስም ከቅሉ ሐረግ ጥላ በማግኘቱ እጅግ ተደሰተ፡፡",
      "7": "ነገር ግን በማግሥቱ ጠዋት በያህቬህ(יהוה) ትእዛዝ ትል ስለበላት ቅሊቱ ደረቀች፡፡",
      "8": "ፀሐይ ከወጣ በኋላ እገዚአብሔር የሚያቃጥል የምሥራቅ ነፋስ ላከ፤ የፀሐዩም ሐሩር ራሱን ስላቃጠለው÷ ዮናስ ተዝለፈለፈ፤ ሞትንም በመመኘት “ከመኖር ይልቅ መሞት ይሻለኛል” አለ፡፡",
      "9": "ያህቬህ(יהוה)ም “ስለዚህች ቅል ልትቆጣ ይገባህልን?” አለው፡፡ ዮናስም “በእርግጥ መቆጣት ይገባኛል፤ እንዲያውም በንዴት እስከምሞት ድረስ መቆጣት አለብኝ” አለ፡፡",
      "10": "ያህቬህ(יהוה) ም እንዲህ አለው÷ “አንተ በአንድ ቀን በቅላ÷ በአንድ ቀን ለደረቀች÷ እንዲያውም ላልደከምክባትና ላላሳደግሃት ተክል ይህን ያህል አዝነሃል፡፡",
      "11": "ነነዌ አንድ መቶ ሃያ ሺ ሕዝብ የሚኖሩባት÷ ግራና ቀኙንም ለይተው የማያውቁ ሕፃናትና ብዙ እንስሳት የሚገኙባት ታላቅ ከተማ ናት፤ ታዲያ እኔ ለዚህች ከተማ ማዘን አይገባኝምን?”"
    }
  }
}
