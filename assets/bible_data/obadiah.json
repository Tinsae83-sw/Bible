{
  "obadiah": {
    "Chapter 1": {
      "1": "ልዑል ያህቬህ(יהוה) ስለ ኤዶም ሕዝብ የገለጠለት የአብድዩ ትንቢት የሚከተለው ነው፤\nበኤዶም ላይ የሚደርስ ቅጣት\nያህቬህ(יהוה) መልእክተኛውን ወደ አሕዛብ ልኮአል፤ “ኤዶምን ለመውጋት ስለምንወጣ፥ ሁላችሁም ተዘጋጁ!” የሚለውን መልዕክቱንም ሰምተናል፡፡",
      "2": "ያህቬህ(יהוה) ኤዶምን እንዲህ ይላል፥ “እነሆ በአሕዛብ መካከል ታናሽ አደርግሃለሁ፤ እጅግም የተናቅህ ትሆናለህ፡፡",
      "3": "የልብህ ትዕቢት አታልሎሃል፤ በጠንካራ አለት በተመሸገ ከተማ ውስጥ ትኖራለህ፤ የምታድርበትም ቤት በከፍተኞች ተራራዎች ላይ የተሠራ ነው፤ ‘ካለሁበት ስፍራ ማን ሊያወርደኝ ይችላል?’ በማለት ትመካለህ፡፡",
      "4": "ነገር ግን እንደ እስር ወደ ላይ ብትበር፥ መኖሪያህንም በከዋክብት መካከል ብታደርግ፥ ከዚያ አወርድሃለሁ፡፡",
      "5": "“ሌቦች ወይም ቀማኞች በሌሊት ቢመጡ፥ የሚበቃቸውን ያህል ብቻ ይወስዳሉ፤ ወይን ለቃሚዎችም ወይም ሲለቅሙ ቃርሚያ ይተዋሉ፤ የአንተ ጠላቶች ግን ፈጽሞ ያጠፉሃል፡፡",
      "6": "እናንተ የዔሳው ዝርያዎች! እነሆ ሀብታችሁ በሙሉ ተዘርፎአል፤",
      "7": "የቃል ኪዳን ጓደኞችህ ሁሉ ከዱህ፤ ከሀገርህም አስወጥተው አሳደዱህ፤ የታመንህባቸው ሰዎች በጠላትነት ተነሡብህ፤ ከአንተ ጋር ይበሉ የነበሩ ወዳጆችህ ወጥመድ ዘረጉብህ፤ ‘የነበረው ዕውቀት ሁሉ የት ሄደ?’ እያሉም ይዘባበቱብሃል፡፡",
      "8": "“በዚያን ጊዜ ከኤዶም ጥበበኞችህን አጠፋለሁ፤ ዕውቀታቸውንም እንዳልነበረ አደርገዋለሁ፤",
      "9": "በኤዶም የሚኖሩ ሰዎች ሁሉ ይገደላሉ፤ የቴማንም ጀግኖች በፍርሃት ይንቀጠቀጣሉ፡፡",
      "10": "“የያዕቆብ ዝርያዎች የሆኑትን ወንድሞችህን በግፍ ስለገደልህ፥ ትዋረዳለህ፤ ለዘላለምም ጠፍተህ ትቀራለህ፡፡",
      "11": "ጠላቶቻቸው በሮቻቸውን ሰባብረው፥ ሀብታቸውን ሁሉ በዘረፉበት ቀን፥ አንተ በዳር ቆመህ ትመለከት ነበር፥ አንተ እኮ ኢየሩሳሌምን በዕጣ ከተከፋፈሉአት ሰዎች በምንም አትሻልም፡፡",
      "12": "በይሁዳ አገር በሚኖሩ ወንድሞችህ ላይ በደረሰው መከራ፥ ልትደሰት ባልተገባህም ነበር፤ በጥፋታቸው ቀን ሐሤት ልታደርግና በጭንቀታቸውም ቀን በእነርሱ ላይ ልትስቅ ባልተገባህም ነበር፡፡",
      "13": "በመከራቸው መደሰትና በችግራቸውም ቀን ሀብታቸውን ለመዝረፍ ወደ ሕዝቤ ከተማ መግባት ባልተገባህም ነበር፡፡",
      "14": "የሚሸሹትን ለመያዝ በመስቀልኛ መንገድ ላይ ባላደባህባቸውም ነበር፤ የተረፉትንም በመከራቸው ቀን ለጠላት አሳልፈህ መስጠት ባልተገባህም ነበር፡፡",
      "15": "“እኔ ያህቬህ(יהוה) በአሕዛብ ላይ የምፈርድበት ቀን ደርሶአል፤ ኤዶም ሆይ! በሌሎች ላይ ያደረግኸው ግፍ በአንተም ላይ ይደረግብሃል፡፡ በሌሎች ላይ የፈጸምከው ደባ በራስህ ላይ ይመለስብሃል፡፡",
      "16": "ሕዝቤ በተቀደሰው ተራራዬ ላይ የመከራ ጽዋ ጠጥተዋል፤ ነገር ግን በዙሪያው ያሉት አሕዛብ ሁሉ ከዚህ የከፋ የመከራ ጽዋ ይጠጣሉ፤ የጠጡትም ሁሉ እዳልነበሩ ይሆናሉ፡፡",
      "17": "“በጽዮን ተራራ ከጥፋት የሚያመልጡ አንዳንዶች ይገኛሉ፤ ጽዮንም የተቀደሰች ትሆናለች፤ የያዕቆብ ሕዝብ የራሳቸው የሆነውን ርስት ይወርሳሉ፡፡",
      "18": "የያዕቆብ ሕዝብ እንደ እሳት፥ የዮሴፍ ሕዝብ እንደ ነበልባል፥ የዔሰውም ሕዝብ እንደ ገለባ ይሆናሉ፤ እሳት ገለባን እንደሚበላ የያዕቆብና የዮሴፍ ሕዝብ የዔሳውን ሕዝብ ያጠፋሉ፡፡ ይህንንም የተናገርሁ ᥄፡፡",
      "19": "“ከይሁዳ በስተደቡብ ያሉ ሕዝቦች የኤዶምን ምድር ይወርሳሉ፤ በምዕራብ ተራራዎች ግርጌ በሚገኘው ቆላማ ስፍራ የሚኖሩ ሕዝቦች የፍልስጥኤምን ምድር ይይዛሉ፤ እስራኤላውያን የኤፍሬምንና የሰማርያን ግዛት ይወስዳሉ፤ የብንያምን ሰዎችም የገለዓድን ምድር ይወርሳሉ፡፡",
      "20": "በስደት ላይ የነበሩት የሰሜን እስራኤል ሕዘብ ተመልሰው የከነዓንን ምድር እስከ ስራጵታ ድረስ ይወርሳሉ፤ በሰፋራድም የሚኖሩ የኢየሩሳሌም ስደተኞች በስተ ደቡብ ያሉትን የይሁዳን ከተሞች ይይዛሉ፡፡",
      "21": "ድል አድራጊዎች የኢየሩሳሌም ሰዎች በጽዮን ተራራ ላይ ሆነው ኤዶምን ይገዛሉ፤ ያህቬህ(יהוה)ም ራሱ ንጉሥ ይሆናል፡፡”"
    }
  }
}
