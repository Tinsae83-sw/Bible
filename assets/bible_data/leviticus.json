{
  "leviticus": {
    "Chapter 1": {
      "1": "ያህዌ ከሚመለከበት ድንኳን ውስጥ ሆኖ ሙሴን ጠራው፤ እንዲህም ብሎም አዘዘው፤",
      "2": "“የእስራኤል ሕዝብ ለያህዌ መሥዕዋት በሚያቀርቡበት ጊዜ ሊጠብቁት የሚገባ ሥርዓት ይህ ነው፡፡ እያንዳንዱ ሰው ከቀንድ ከብትም ሆነ ከበግ ወይም ከፍየል ወገን ማንኛውንም ዓይነት መሥዕዋት በሚያቀርብበት ጊዜ፥",
      "3": "ይኸውም ከቀንድ ከብቱ መካከል አንዱን ለሚቃጠል መሥዕዋት ማቅረብ ቢፈለግ ምንም ነውር የሌለበትን ኮርማ መርጦ ያምጣ፤ እርሱም በያህዌ ፊት የሰመረ መሥዕዋት ይሆንለት ዘንድ ያህዌ በሚመለክበት ድንኳን መግቢያ በር በኩል ያቅርበው፡፡",
      "4": "ሰውየው ለሚቃጠል መሥዕዋት ባቀረበው እንሰሳ ራስ ላይ እጆቹን ይጫን፤ እርሱም ለኃጢአቱ ማስተስረያ የሰመረ መሥዕዋት ይሆንለታል፡፡",
      "5": "ያ ሰው ኮርማውን በዚያ ይረደው፤ ዝርያቸው ከአሮን ወገን የሆነ ካህናት ደሙን ወደ ያህዌ ያቅርቡት፤ በድንኳኑ በር መግቢያ በኩል በሚገኘው መሠዊያ ጐኖች ሁሉ ላይ ይርጩት፡፡",
      "6": "ከዚያን በኋላ ያ ሰው የዚያን እንስሳ ቆዳ ይግፈፍ፤ ብልቱንም በየዐይነቱ ይቈራርጠው፤",
      "7": "የካህኑ የአሮን ዝርያዎች የሆኑትም ካህናት በመሠዊያ እንጨት ረብርበው እሳት ያቀጣጥሉ፤",
      "8": "የእንስሳውንም ሥጋ ብልቶች በየዐይነታቸው ለያይተው ራሱንና ስቡንም ጭምር በመሠዊያው ላይ በተረበረበው እንጨት ላይ ያኑሩት፡፡",
      "9": "ያም ሰው የእንሰሳውን ሆድ ዕቃና የኋላ እግሮቹን በውሃ ይጠብ፤ ለአገልግሎት የተሰየመውም ካህን መሥዕዋቱን በሙሉ በመሠዊያው ላይ ያቃጥለው፤ የህም ዐይነቱ መሥዕዋት መዓዛው ያህዌን ደስ የሚያሰኝ ይሆናል፡፡",
      "10": "ሰውየው ከበግ ወይም ከፍየል መንጋዎቹ አንዱን ለማቃጠል መሥዕዋት ማቅረብ ቢፈልግ ምንም ነውር የሌለበት ተባዕት ይሁን፡፡",
      "11": "እርሱንም ከመሠዊያው በስተ ሰሜን በኩል በያህዌ ፊት ይረደው፤ ካህናቱም ደሙን ወስደው በመሠዊያው ጐኖች ሁሉ ላይ ይርጩት፡፡",
      "12": "ያም ሰው እንስሳውን በየብልቱ ከቈራረጠው በኋላ ለአገልግሎት የተሰየመው ካህን ብልቶቹን ሁሉ፥ ራሱንና ስቡን ጭምር በመሠዊያ ላይ ተረብርቦ በሚቃጠለው እንጨት ላይ ያኑር፤",
      "13": "ሰውየውም የእንሰሳውን የሆድ ዕቃና የኋላ እግሮቹን በውሃ ይጠብ፤ ካህኑም ያንን ሁሉ ለያህዌ መሥዕዋት አድርጎ በማቅረብ በመሠዊያው ላይ በሙሉ ያቃጥለው፤ ይህም ዐይነት በእሳት የሚቃጠል መሥዕዋት መዓዛው ያህዌን ደስ የሚያሰኝ ይሆናል፡፡",
      "14": "ሰውየው፥ የሚቃጠል መሥዕዋት አድርጎ ማቅረብ የፈለገው መባ ከወፎች ወገን ከሆነም የርግብ ጫጩት ወይም ዋኖሰ መሆን ይችላል፡፡",
      "15": "ካህኑም ይህን ወፍ ተቀብሎ ወደ መሠዊያው በማቅረብ አንገቱን ይቈልምመው፤ በመሠዊያውም ላይ በሚገኘው እሳት ያቃጥለው፤ ደሙም በመሠዊያው ጐን ይንጠፍጠፍ፡፡",
      "16": "ላባውንና የሆድ ዕቃውን ለያይቶ ከመሠያዊያው በሰተ ምሥራቅ ዐመዱ በሚፈስበት ስፍራ ይጣለው፡፡",
      "17": "ክንፎቹንም ይዞ ሳይከዋፍል አካሉን በመከፋፈት በመሠዊያው ላይ በሚገኘው እሳት በሙሉ ያቃጥለው፤ ይህም ዐይነቱ መሥዋዕት መዐዛው ያህዌን ደስ የሚያሰኝ ይሆናል፡፡"
    },
    "Chapter 2": {
      "1": "ማንኛውም ሰው ለያህዌ የእህል መባ በሚያቀርብበት ጊዜ የላመ ዱቄት መሆን አለበት፤ በእርሱም ላይ የወይራ ዘይትና ዕጣን ይጨምርበት፤",
      "2": "የአሮን ዝርያዎች ወደ ሆኑት ካህናት ያምጣው፤ በአገልግሎት ላይ የሚገኘው ካህን ከዚያ ዱቄት በእፍኙ ሙሉ በመዝገን ዘይቱንና ዕጣኑንም በሙሉ ወስዶ ሁሉም ለያህዌ የቀረበ መሆኑን ለማሳወቅ በመሠዊያው ላይ በእሳት ያቃጥለው፤ ይህም ዐይነቱ የምግብ መባ ሽታው ያህዌን ደስ የሚያሰኝ ይሆናል፡፡",
      "3": "ከእህል መባውም የተረፈው ዱቄት የአሮን ዝርያዎች ለሆኑት ካህናት ይሰጥ፤ እርሱም ለያህዌ ከቀረበው መባ ተከፍሎ የተወሰደ በመሆኑ የተቀደሰ ነው፡፡",
      "4": "መባው ዳቦ በሚጋገርበት ምድጃ የተጋገረ ከሆነም እርሾ ያልነካው ይሁን፤ እርሱም የወይራ ዘይት ተደባልቆበት ከላመ ዱቄት የተጋገረ የዳቦ ሙልሙል ወይም በዘይት የታሸ ቂጣ መሆን አለበት፡፡",
      "5": "መባው በምጣድ የተጋገረ ኀብስት ከሆነ እርሾ ሳይነካው የወይራ ዘይት ተጨምሮበት ከላመ ዱቄት የተዘጋጀ ይሁን፤",
      "6": "ኀብስቱንም ቈራርሰህ በእርሱ ላይ የወይራ ዘይት ታፈስበትና የእህል መባ አድርገህ ታቀርበዋለህ፡፡",
      "7": "መባው በመጥበሻ የተጋገረ ቂጣ ከሆነ የወይራ ዘይት ተጨምሮበት ከተለወሰ የላመ ዱቄት የተዘጋጀ ይሁን፡፡",
      "8": "የእህሉንም መባ ለያህዌ የሚሰጥ መሥዕዋት አድርገህ ለካህኑ ታስረክበዋለህ፤ ካህኑም በመሠዊያው ላይ ያቀርበዋል፡፡",
      "9": "ካህኑም ከዚያ መባ ከፊሉን ወስዶ በሙሉ ለያህዌ የቀረበ መሆኑን ለማስታወስ በመሠዊያው ላይ በሚገኘው እሳት ያቃጥለዋል፤ ይህም ዓይነት በእሳት የሚቃጠል መሥዋዕዋት መዓዛው ያህዌን ደስ የሚያሰኝ ይሆናል፡፡",
      "10": "ቀሪው መባ ግን ለካህናቱ ይሰጥ፤ እርሱም ለያህዌ ከቀረበው መባ ተከፍሎ የተወሰደ በመሆኑ እጅግ የተቀደሰ ነው፡፡",
      "11": "የሚቃጠል መሥዕዋት ሆኖ ለያህዌ ከሚቀርበው መባ ጋር የሚገኘውን እርሾም ሆነ ማር በእሳት ማቃጠል ስለሌለብህ፥ ለያህዌ የምታቀርበው የእህል መባ ሁሉ ምንም ዐይነት እርሾ ያልነካው ይሁን፤",
      "12": "በየዓመቱ የመከር መጀመሪያ ከእህላችሁ በኩራት አድርጋችሁ የምታቀርቡትንም መባ ለያህዌ ታመጣላችሁ፤ እርሱ ግን በመሠዊያው ላይ አይቃጠል፡፡",
      "13": "ማንኛውም የእህል መባ ጨው ይኑረው፤ ምክንያቱም ጨው ከያህዌ ጋር ላደረግኸው ቃል ኪዳን መታወቂያ ነው፤ ስለዚህም የእህል መባህን ሁሉ በጨው ታጣፍጠዋለህ፡፡",
      "14": "የመከር ወራት መጀመሪያ የሆነውን በኩራት በምታቀርብበት ጊዜ ተጠብሶ የታሸ አሸት ይሁን፡፡",
      "15": "በእርሱም ላይ የወይራ ዘይትና ዕጣን ጨምርበት፤",
      "16": "ካህኑም ከዚያ መባ ከፊሉን ወስዶ ለያህዌ የቀረበ መሆኑን ለማስታወስ ዘይቱንም፥ ዕጣኑንም በሙሉ ከእህሉ ጋር አብሮ ያቃጥለዋል፡፡"
    },
    "Chapter 3": {
      "1": "ማንኛውም ሰው ከቀንድ ከብቱ ስለደኀንነት ለያህቬህ(יהוה) የኀብረት መሥዋዕት በሚያቀርብበት ጊዜ ነውር የሌለበትን አንድ ኮርማ ወይም ላም መርጦ ያምጣ፡፡",
      "2": "መሥዋዕት አቅራቢው ሰው መባ አድርጎ በሚያቀርበው እንስሳ ላይ እጁን ጭኖ ያህቬህ(יהוה) በሚመለክበት ድንኳን ደጃፍ አጠገብ ይረደው፤ የአሮን ዝርያዎች የሆኑ ካህናትም ደሙን ተቀብለው በመሠዊያው ጐኖች ሁሉ ይርጩት፡፡",
      "3": "ከዚህም እንስሳ ሥጋ የሚከተሉትን ክፍሎች የምግብ መባ አድርገው ወደ ያህቬህ(יהוה) ያቅርቡ፤ ይኸውም የሆድ ዕቃውን የሚሸፍነውን ስብ በሙሉ፤",
      "4": "ኩላሊቶቹንና በእነርሱ ላይ የሚገኘውን ስብ፤ እንዲሁም እንደ መረብ ሆኖ ጉበቱን ከሚሸፍነው ስብ ምርጥ የሆነውን ወስደው፥",
      "5": "ካህናቱ ይህን ሁሉ ከሚቃጠል ሌላ መሥዋዕት ጋር በመሠዊያው ላይ ያቃጥሉት፤ ይህም ዐይነቱ መሥዋዕት መዓዛው ያህቬህ(יהוה)ን ደስ የሚያሰኝ ይሆናል፡፡",
      "6": "ስለ ደኀንነት የኀብረት መሥዋዕት ሆኖ የሚቀርበው በግ ወይም ፍየል ቢሆን፥ ተባዕትም ሆነ እንስት ምንም ነውር የማይገኝበት ይሁን፡፡",
      "7": "አንድ ሰው ለያህቬህ(יהוה) መሥዋዕት አድርጎ  የሚያቀርበው የበግ ጥቦት ከሆነ፥",
      "8": "እጁን በጥቦቱ ራስ ላይ ጭኖ በድንኳኑ ደጃፍ ፊት ለፊት ይረደው፤ ካህናቱም ደሙን ተቀብለው በመሠዊያው ጐኖች ሁሉ ላይ ይርጩት፡፡",
      "9": "ከዚህም እንስሳ ሥጋ የሚከተሉትን ክፍሎች የምግብ መባ አድርገው ወደ ያህቬህ(יהוה) ያቅርቡ፤ ይኸውም ስቡንና ከጀርባ አጥንቱ ሥር የተቈረጠውን ላቱን በሙሉ፤ የሆድ ዕቃው የሚሸፈንበትን ስብ ሁሉ፥",
      "10": "ኩላሊቶቹንና እነርሱ የተሸፈኑበትን ስብ፤ እንዲሁም እንደ መረብ ሆኖ ጉበቱን የሚሸፍነውን ምርጥ ስብ፥",
      "11": "ለአገለግሎት የተሰየመው ካህን ይህን ሁሉ ለያህቬህ(יהוה) የምግብ መባ አድርጎ በማቅረብ በመሠዊያው ላይ ያቃጥለዋል፡፡",
      "12": "አንድ ሰው ለያህቬህ(יהוה) መሥዋዕት አድርጎ የሚያቀርበው ፍየል ከሆነ፥",
      "13": "እጁን በፍየሉ ራስ ላይ ጭኖ በድንኳኑ ፊት ለፊት ይረደው፤ ካህናቱ ደሙን ተቀብለው በመሠዊያው ጐኖች ሁሉ ላይ ይርጩት፤",
      "14": "ከዚህም እንስሳ ሥጋ የሚከተሉትን ክፍሎች የምግብ መባ አድርገው ወደ ያህቬህ(יהוה) ያቅርቡ፤ ይኸውም የሆድ ዕቃ የተሸፈነበትን ስብ ሁሉ፤",
      "15": "ኩላሊቶቹንና እነርሱ የተሸፈኑበትን ስብ፤ እንዲሁም እንደ መረብ ሆኖ ጉበቱ ከተሸፈነበት ምርጥ የሆነውን ወስደው፤",
      "16": "ካህኑ ይህን ሁሉ መዓዛው ለያህቬህ(יהוה) ደስ የሚያሰኝ መሥዋዕት አድርጎ በመሠዊያው ላይ ያቃጥለው፤ ስብ ሁሉ ለያህቬህ(יהוה) የተለየ ይሁን፡፡",
      "17": "ከእስራኤላዊ ወገን ስብ የሆነውን ሥጋ ወይም የእንስሳት ደም የሚመገብ አይኑር፤ ይህም እስራኤላውያን በሚኖሩበት ዘመንና ቦታ ሁሉ ለዘላለሙ ተጠብቆ የሚኖር ሥርዓት ይሁን፡፡"
    },
    "Chapter 4": {
      "1": "ያህቬህ(יהוה) ሙሴን እንዲህ ሲል አዘዘው፥",
      "2": "“ለእስራኤል ልጆች የምትነግራቸው ይህ ነው፤ ማንም ሰው ተሳስቶ ኃጢአት ቢሠራ ወይም ባለማወቅ ከያህቬህ(יהוה) ትእዛዛት አንዱን ቢተላለፍ ከዚህ የሚከተለውን ሥርዓት ይጠብቅ፡-",
      "3": "“ተቀብቶ የተሾመው ሊቀ ካህናት ኃጢአት ሠርቶ ሕዘቡን እንደ በደለኛ የሚያስቆጥር ሆኖ ቢገኝ፤ ምንም ነውር የሌለበትን አንድ ኮርማ ያምጣ፤ ስለ ኃጢአቱም ለያህቬህ(יהוה) መሥዋዕት አድርጎ ያቅርበው፡፡",
      "4": "ኮርማውንም ወደ ድንኳኑ ደጃፍ አምጥቶ እጁን በእንስሳው ራስ ላይ በመጫን በያህቬህ(יהוה) ፊት ይረደው፡፡",
      "5": "ከዚያም በኋላ ሊቀ ካህናቱ ከእንስሳው ደም ጥቂት ወስዶ ወደ ድንኳኑ በማስገባት፤",
      "6": "በቤተ መቅደሱ መጋረጃ ፊት ለፊት ሆኖ ደሙን በጣቱ እያጠቀሰ በያህቬህ(יהוה) ፊት ሰባት ጊዜ ይርጨው፡፡",
      "7": "ከዚያም ደግሞ ጥቂት ደም ወስዶ በዱንኳኑ ውስጥ በዕጣን መሠዊያው አራት ማዕዘን ጉጦች ላይ ያኑር፤ የተረፈውን ደም ግን በድንኳኑ መግቢያ በኩል የሚቃጠል መሥዋዕት በሚቀርብበት መሠዊያ ሥር ያፍስሰው፡፡",
      "8": "ከዚህም ኮርማ ስቡን ሁሉ፤ የሆድ ዕቃውን የተሸፈነበትን ስብ፥",
      "9": "ኩላሊቶቹን፥ እነርሱም የተሸፈኑበትን ስብና እንዲሁም አንደ መረብ ሆኖ ጉበቱን ከሸፈነው ስብ ምርጥ የሆነውን ይውሰዱ፡፡",
      "10": "ሊቀ ካህናቱም ይህን ስብ ሁሉ ተቀበሎ የሚቃጠል መሥዋዕት በሚቀርብበት መሠዊያ ላይ ያቃጥለው፤ አፈጻጸሙም ለኀብረት መሥዋዕት ከሚቀርበው የአንስሳ ስብ ወስዶ ለሚቃጠል መሥዋዕት በሚያቀርበው ዐይነት ይሁን፡፡",
      "11": "ነገር ግን ቆዳውን፤ ሥጋውን ሁሉ፤ ራሱንና እግሮቹን፤ አንጀቱንና የሆድ ዕቃውን በሙሉ፥",
      "12": "ከሰፈር ውጪ ያውጣ፤ ዐመድ ወደሚፈሰስበት በሕጉ መሠረት ወደነጻም ስፍራ በመውሰድ እንጨት ሰብስቦ ያንድድና በእሳት ያቃጥለው፡፡",
      "13": "“በመሳሳት ኃጢአት የሠራው ወይም ባለማወቅ ከያህቬህ(יהוה) ትእዛዛት አንዱን የተላለፈው የእስራኤል ማህበረሰብ ከሆነም፥",
      "14": "የሠራው ኃጢአት እንደታወቀ ወዲያውኑ ማኀበሩ ሰለኃጢአት መሥዋዕዋት የሚሆን አንድ ወይፈን ያምጣ፤ እርሱንም ያህቬህ(יהוה) ወደ ሚመለክበት ድንኳን ፊት ለፊት ያቅርቡት፤",
      "15": "የማኀበሩም አለቆች እጆቻቸውን በኮርማው ራስ ላይ ይጫኑበትና በዚያው በያህቬህ(יהוה) ፊት ይታረድ፡፡",
      "16": "ሊቀ ካህናቱም ከኮርማው ደም ጥቂት ይዞ ወደ ድንኳኑ ይግባ፤",
      "17": "በቤተ መቅደሱ መጋረጃ ፊት ለፊት ሆኖ ደሙን በጣቱ እያጣቀሰ ሰባት ጊዜ በያህቬህ(יהוה) ፊት ይርጨው፡፡",
      "18": "ደግሞም ጥቂት ደም ወስዶ በዱንኳኑ ውስጥ በዕጣን መሠዊያው አራት ማዕዘን ጉጦች ላይ ያኑር፤ ከዚያም የተረፈውን ደም በድንኳኑ መግቢያ በኩል የሚቃጠል መሥዋዕት በሚቀርብበት መሠዊያ ሥር ያፍስሰው፡፡",
      "19": "ከዚህም ቀጥሎ የዚህን ኮርማ ስብ ሁሉ ወስዶ በመሠዊያው ላይ ያቃጥለው፡፡",
      "20": "አፈጻጸሙም ለኃጢአት መሠዋዕት በሚቀርበው ኮርማ ላይ በሚደረገው ዐይነት ይሁን፤ በዚህም ዐይነት ስለ ሕዝቡ ኃጢአት ሊቀ ካህናቱ መሥዋዕትን ያቀርባል፤ ሕዝቡም የኃጢአታቸውን ይቅርታ ያገኛሉ፡፡",
      "21": "ከዚህም በኋላ ኮርማውን ከሰፈር ወደ ውጪ አውጥቶ ስለ ራሱ በደል በቀረበው ኮርማ ላይ እንደተፈጸመው ዐይነት ያቃጥለው፤ ይህም የማኀበረሰቡን ኃጢአት የሚያስወግድ መሥዋዕት ይሆናል፡፡",
      "22": "“ኃጢአት የሠራውና ባለማወቅ ተሳስቶ ከያህቬህ(יהוה) ትእዛዛት አንዱን የተላለፈው የሕዝቡ መሪ ከሆነም፥",
      "23": "ኃጢአት መሥራቱን እንዳወቀ ወዲያውኑ ምንም ነውር የሌለበት ተባዕት ፍየል የኃጢአት ስርየት መሥዋዕት አድርጎ ያምጣ፡፡",
      "24": "እጁንም በፍየሉ ራስ ላይ ጭኖ፥ ከመሠዊያዉ በስተ ሰሜን በኩል ለሚቃጠል መሥዋዕት የሚቀርቡ እንስሳት በሚታረዱበት ስፍራ በያህቬህ(יהוה) ፊት ይረደው፤  ይህም ኃጢአትን  የሚያስወግድ መሥዋዕት ይሆናል፡፡",
      "25": "ካህኑ የአንስሳውን ደም በጣቱ እያጣቀሰ በመሠዊያው አራት ማእዘን ጉጦች ላይ ያኑር፤ ከዚህ  የተረፈውንም በመሠዊያው ሥር ያፍስሰው፡፡",
      "26": "ስቡንም ሁሉ በመሠዊያው ላይ ያቃጥለው፤ የዚህም አፈጻጸም ለኀብረት መሥዋዕት የቀረቡትን እንስሳት ስብ በመሠዊያው ላይ ያቃጥለው፤ በዚህም ዐይነት ካህኑ ስለ ሕዝቡ መሪ ኃጢአት መሥዋዕትን ያቀርባል፤ እርሱም የኃጢአቱን ይቅርታ ያገኛል፡፡",
      "27": "“ኃጢአት የሠራውና ባለማወቅም ተሳስቶ ከያህቬህ(יהוה) ትእዛዛት አንዱን የተላለፈው ሰው ከተራው ሕዝብ ወገን ከሆነም፤",
      "28": "ኃጢአት መሥራቱን እንዳወቀ ወዲያውኑ ምንም ነውር የሌለባት እንስት ፍየል ለኃጢአት መሥዋዕት ያቅርብ፡፡",
      "29": "እጁንም በእንስሳይቱ ራስ ላይ ይጫን፤ ከመሠዊያው በስተሰሜን ለሚቃጠል መሥዋዕት የሚቀርቡ እንስሳት በሚታረዱበት ስፍራ ይረዳት፡፡",
      "30": "ካህኑም የእንስሳይቱን ደም በጣቱ እያጣቀሰ በመሰዊያው ሥር ያፍስሰው፡፡",
      "31": "ለደህንነት የሚሆን የኀብረት መሥዋዕት የሚቀርቡ እንስሳትን ስብ በመግፈፍ በሚፈጸመው ዐይነት የዚህችንም እንስሳስብ ሁሉ ገፍፎ ያስወግድ፤ መዓዛው ያህቬህ(יהוה)ን ደስ የሚያሰኝ መሥዋዕት አድርጎም በመሠዊው ላይ ያቃጥለው፤ በዚህ ዐይነት ካህኑ ስለዚያ ሰው የኃጢአት ስርየት መሥዋዕት ያቀርባል፤ ያም ሰው ኃጢአቱ ይቅር ይባልለታል፡፡",
      "32": "“አንድ ሰው ስለ ኃጢአቱ ስርየት የበግ መሥዋዕት ማቅረቡ ቢፈልግ፥ ምንም ነውር የሌለባት እንስት ትሁን፡፡",
      "33": "እርሱም በእንስሳይቱ ላይ እጁን ይጫን፤ ከመሠዊያውም በስተ ሰሜን በኩል ለሚቃጠል መሥዋዕት የሚቀርቡ እንስሳት በሚታረዿበት ስፍራ ይረዳት፤",
      "34": "ካህኑም የእንስሳይቱን ደም በመሠዊያው ሥር ያፍስሰው፤",
      "35": "ከዚህም በኋላ ለደኀንነት የሚሆን የኀብረት መሥዋዕት የሚቀርቡ እንስሳን ስብ በመግፈፍ በሚፈጽመው ዐይነት የዚህችንም እንስሳ ስብ ገፎ ያስወግድ፤ እርሱንም ለያህቬህ(יהוה) ከሚቀርበው የምግብ መባ ጋር በመሠዊያው ላይ ያቃጥለው፤ በዚህም ዐይነት ካህኑ ስለዚያ ሰው የኃጢአት መሥዋዕትን ያቀርባል፤ ያም ሰው ኃጢአቱ ይቅር ይባልለታል፡፡"
    },
    "Chapter 5": {
      "1": "አንድ ሰው በፍርድ አደባባይ በይፋ ምስክርነት እንዲሰጥ መጥሪያ ደርሶት ስላየው ወይም ስለሚያውቀው ነገር ተገቢውን ማስረጃ ሳይሰጥ ቢቀር በደል ስለሚሆንበት የኃጢአት ማስተሰርያ መሥዋዕት ማቅረብ ይገባዋል፡፡",
      "2": "አንድ ሰው ባለማወቅ ማናቸውንም በሥርዓት የተከለከለ ርኩሰት ነገር ለምሳሌ የአውሬ፥ የቤት አንስሳ ወይም በደረቱ እየተሳበ የሚንቀሳቀስ ፍጥረት በድን ቢነካ፥ ያደረገውን ስሕተት ካወበቀት ጊዜ አንስቶ በደል ስለሚሆንበት የኃጢአት ማስተሠረያ መሥዋዕት ማቅረብ ይገባዋል፡፡",
      "3": "አንድ ሰው ባለማወቅ ምንም ዐይነት ይሁን ከሰውነት የሚፈስ አንዳች ርኩስ ነገር ቢነካ፥ ያደረገውን ስሕተት ካወቀበት ጊዜ አንስቶ በደል ስለሚሆንበት የኃጢአት ማስተሰረያ መሥዋዕት ማቅረብ ይገባዋል፡፡",
      "4": "አንድ ሰው ለክፉም ሆነ ለደግ ስለምንም ነገር ያለጥንቃቄ በግዴለሽነት ስእለት ቢሳል፥ ያደረገውን ስህተት ካወቀበት ጊዜ አንሥቶ በደል ስለሚሆንበት የኃጢአት ማስተሰረያ ማቀረብ ይገባዋል፡፡",
      "5": "አንድ ሰው በደል በፈጸመ ጊዜ ኃጢአቱን መናዘዝ አለበት፤",
      "6": "ስለ በደሉም እንስት በግ ወይም ፍየል ለያህቬህ(יהוה) መሥዋዕት አድርጎ ያመጣ፤ ካህኑም ተቀበሎ ለዚያ ሰው ኃጢአት ማስተስረያ ይሰዋለት፡፡",
      "7": "አንድ ሰው በግ ወይም ፍየል ማቅረብ ካልቻለ ግን ሁለት ርግቦች ወይም ሁለት ዋኖሶች፥ አንደኛይቱን ስለ ኃጢአት ለሚቀርብ መሥዋዕት፥ ሁለተኛይቱንም የሚቃጠል መሥዋዕት  አድርጎ የበደሉን ዕዳ ይከፍል ዘንድ ለያህቬህ(יהוה)  ያምጣ፡፡",
      "8": "እርሱም እነዚያን አምጥቶ ለካህኑ ይስጥ፤ ካህኑም ከሁለቱ ወፎች አንዲቱን ራስዋን ሳይቈርጥ አንገትዋን ቆልምሞ ለበደል  መሥዋዕት  ያቅርብ፤",
      "9": "ከደሙም ጥቂት ወስዶ በመሠዊያው ጐን ይርጨው፤ የተረፈውንም ደም በመሠዊያው ስር ያፍስሰው፤ ይህም ኃጢአትን የሚያሰወግድ መሥዋዕት ይሆናል፡፡",
      "10": "ሌላይቱንም ወፍ በሥርዓቱ ሕግ መሠረት የሚቃጠል መሥዋዕት ያቀርባል፤ በደል የሠራውም ሰው ኃጢአቱ ይቅር ይባልለታል፡፡",
      "11": "አንድ ሰው ሁለት ርግቦች ወይም ሁለት ዋኖሶች ማቅረብ ባይችል፥ አንድ ኪሎ የላመ ዱቄት ስለ ኃጢአቱ ስርየት የሚቀርብ መሥዋዕት  አድርጎ ያምጣ፤ እርሱም ስለ ኃጢአት ስርየት የሚቀርብ መሥዋዕት እንጂ የእህል መባ ሰላልሆነ የወይራ ዘይት ወይም ዕጣን አይጨምርበት፡፡",
      "12": "እርሱንም አምጥቶ ለካህኑ ይስጠው፤ ካህኑም ከዚያ ዱቄት በእፍኝ ወስዶ ሁሉም ለያህቬህ(יהוה) የቀረበ መሆኑን በማመልከት ለያህቬህ(יהוה) ከሚቀርበው የምግብ   መባ ጋር በመሠዊያው ላይ በሚገኘው እሳት ያቃጥለው፤ እርሱም ኃጢአትን የሚያስወግድ መሥዋዕት ይሆናል፡፡",
      "13": "ካህኑም በዚህ ዐይነት ስለዚያ ሰው ኃጢአት ማስተስረያ መሥዋዕትን ያቀርባል፤ ያም ሰው ኃጢአቱ ይቅር ይባልለታል፤ የቀረው ዱቄት የእህል መባ በሚቀርበበት ዐይነት ለካህኑ ይሁን፡፡",
      "14": "ያህቬህ(יהוה) ለሙሴ የሚከተሉትን የሥርዓት መመሪያዎች ሰጠው፤",
      "15": "አንድ ሰው ለያህቬህ(יהוה) የተቀደሰውን መሥዋዕት ማቅረብ ሲገባው ባለማወቅ ሳያቀርብ በመቅረቱ ኃጢአት ቢሠራ፥ የበደል ዕዳ መሥዋዕት አድርጎ ምንም ነውር የሌለበት አውራ በግ ወይም ፍየል ለያህቬህ(יהוה) ያቅርብ፤ ዋጋውም ተገምግሞ በይፋ በታወቀው ተመን ይወሰን፡፡",
      "16": "ቀድሞ መስጠት ይገባው ከነበረው ጋር በመቶ ሃያ እጅ ጨምሮ ያምጣ፤ እርሱንም አምጥቶ ለካህኑ ይስጥ፤ ካህኑም አንስሳውን ስለ ሰውየው ኃጢአት መሥዋዕት አድርጎ ያቅርበው፤ በደል የሠራውም ሰው ኃጢአቱ ይቅር ይባልለታል፡፡",
      "17": "አንድ ሰው ባለማወቅ ከያህቬህ(יהוה) ትእዛዛት አንዲቱን ቢተላለፍ በደል ስለሚሆንበት የኃጢያት �ማስተሠረያ መሥዋዕት ማቅረብ ይገባዋል፡፡",
      "18": "ከመንጋው ምንም ነውር የሌለበት ተባዕት በግ ወይም ፍየል ስለ በደሉ ዕዳ መሥዋዕት አድርጎ ወደ ካህን ያምጣ፤ ዋጋውም ተገምግሞ በይፋ በታወቀው ተመን ይወሰን፤ ካኑም የእንስሳውን መሥዋዕት ስለዚያ ሰው ያቅርብ፤ በደል የሠራውም ሰው ኃጢአቱ ይቅር ይባልለታል፡፡",
      "19": "ይህም ያ ሰው በያህቬህ(יהוה) ላይ ስለፈፀመው በደል የኃጢአቱ ማስተሠረያ መሥዋዕት ነው፡፡"
    },
    "Chapter 6": {
      "1": "ያህቬህ(יהוה) ለሙሴ የሚከተሉትን የሥርዓት መመሪያዎች ሰጠው፤",
      "2": "ማንም ሰው ወገኑ በብድር ወይም በአደራ የሰጠውን ንብረት ባለመመለስ ያህቬህ(יהוה)ን ቢያሳዝን፥ ወይም የሰጠውን ንብረት በመቀማት፥ ወይም አታልሎ በመውሰድ ፥ ወይም የጠፋ ነገር አግኝቶ አላየሁም በማለት በሐሰት በመማል፥ ያህቬህ(יהוה)ን ቢያሳዝን በደል ስለሚሆንበት የኃጢአት ማስተስረያ መሥዋዕት ማቅረብ ይገባዋል፡፡",
      "4": "ማንም ሰው በዚህ ዐይነት ኃጢአት ቢሠራ፤ በእምነት ማጉደል ያገኘውን ንብረት ለባለቤቱ መለሶ ይስጥ፤ በደለኛ ሆኖ በተገኘበትም በዚያው ዕለት በዋናው ዕዳ ላይ በመቶ ሃያ እጅ ጨምሮ ይክፈል፡፡",
      "5": "ለበደሉም ዕዳ ማካካሻ ይሆን ዘንድ ምንም ነውር የሌለበት ተባዕት በግ ወይም ፍየል መሥዋዕት አድርጎ ለያህቬህ(יהוה) ያቅርብ፤ ኃጢአቱም ይቅር ይባልለታል፡፡",
      "8": "ያህቬህ(יהוה) ሙሴን እንዲህ ሲል አዘዘው፤",
      "9": "ለአሮንና ለልጆቹ የምትሰጣቸው የሥርዓት መመሪያ ይህ ነው፤ የሚቃጠል መሥዋዕት ሌሊቱን ሁሉ በመሠዊያው ላይ እንዲቆይ ተደርጎ እሳቱ ሲነድ ይደር፤",
      "10": "ካህኑም ከበፍታ የተሠራ ቀሚሱንና ሱሪውን ለብሶ የሚቃጠለውን መሥዋዕት እሳት ከበላው በኋላ የቀረውን ዐመድ አስገልሎ በመሠዊያው ጐን ያፍስሰው፡፡",
      "11": "ከዚያም በኋላ ልብሱን ለውጦ ያንን አመድ ተሸክሞ ከሰፈር ውጪ ያውጣ በሥርዓት ንፁሕ በሆነ ቦታ ይድፋው፡፡",
      "12": "በመሠዊያው ላይ ያለው እሳት ሌሊትና ቀን ዘወትር ሲነድ ይኑር፤ ካህኑም ማለዳ ማለዳ የማገዶ እንጨት ይጨምርበት፤ በእርሱም ላይ የሚቃጠለውን መሥዋዕት አመቻችቶ በማኖር ለደኀንነት የሚሆን የኀብረት መሥዋዕቱን ስብ ያቃጥለው፡፡",
      "13": "እሳቱም ሳይጠፋ በመሠዊያው ላይ ሁልጊዜ ይንደድ፡፡",
      "14": "ስለ እህል መባ አቀራረብ የተደነገጉት የሥርዐት መመሪያዎች እነዚህ ናቸው፤ ትውልዱ ከአሮን ወገን የሆነ የእህሉን መባ በመሠዊያው ፊት ለፊት ለያህቬህ(יהוה) ያቅርብ፤",
      "15": "ከዚህም በኋላ ዘይት ካለበት ከላመ ዱቄት በእፍኙ ወስዶ በእህሉ መባ ላይ ዕጣን በሙሉ አንስቶ ለያህቬህ(יהוה) ያቀረበ መሆኑን ለማሳወቅ በመሠዊያው ላይ ያቃጥለው፤ ይህም መአዛው ለያህቬህ(יהוה) ደስ የሚያሰኝ መሥዋዕት ይሆናል፡፡",
      "16": "ከዚህ የተረፈውን ካህናቱ ይብሉት፤ እርሱንም እርሾ ሳይነካው ዳቦ አድርገው በመጋገር ያህቬህ(יהוה) በሚመለክበት በተቀደሠው ድንኳን ፊት ለፊት ባለው አደባባይ ይብሉት፤ ምክንያቱም እኔ ያህቬህ(יהוה) ይህን የምግብ መባ ከሚቃጠለው መሥዋዕት ጋር ለካህናቱ ድርሻ አድርጌ ሰጥቻቸዋለሁ፤ እርሱም ስለኃጢአት ሥርየትና ስለበደል ዕዳ እንደሚቀርቡ መሥዋዕቶች እጅግ የተቀደሰ ነው፡፡",
      "17": "በሚመጡት ዘመናት ሁሉ ትውልዱ ከአሮን ወገነ የሆነ ወንድ ሁሉ ለያህቬህ(יהוה) ከቀረበው መባ ተከፍሎ ለእርሱ የተመደበለት ዕድል ፈንታ ስለሆነ መብላት ይችላል፤ ማንም ሌላ �ሰው ይህን መባ ቢነካ ከማንኛውም ርኩስ ነገር ርቆ ለያህቬህ(יהוה) የተለየ ይሆናል፡፡",
      "19": "ያህቬህ(יהוה) ለሙሴ ሰለ አሮናውያን የክህነት ሹመት አሰጣጥ የሚከተሉትን የሥርዓት መመሪያዎች ሰጠው፤",
      "20": "ካህኑ በሚሾምበት ቀን መጠኑ በየዕለቱ ከሚቀርበው የእህል መባ ጋር እኩል የሆነ አንድ ኪሎ የላመ ዱቄት ለያህቬህ(יהוה) መሥዋዕት አድርጎ ያምጣ፤ እርሱም ከፊሉ ጠዋት፤ ከፊሉ ደግሞ ማታ መሥዋዕት ሆኖ ይቅረብ፤",
      "21": "በዘይት ተለውሶና በሚገባ ተቀላቅሎ በምጣድ ይጋገር፤ ከተፈረፈረም በኋላ መዓዛው ያህቬህ(יהוה)ን ደስ የሚያሰኝ የእህል መባ ሆኖ ይቅረብ፤",
      "23": "ካሀኑ ከሚያቀርበው የእህል መባ የሚበላ ሳይኖር ሁሉም መቃጠል አለበት፡፡",
      "24": "ያህቬህ(יהוה) ሙሴን እንዲህ ብሎ አዘዘው፥",
      "25": "ስለ ኃጢአት ስርየት የሚቀርቡትን መሥዋዕቶች በማስመልከት ለአሮንና ልጆቹ የምትሰጣቸው የሥርዓት መመሪያ ይህ ነው፤ ስለ ኃጢአት ስርየት መሥዋዕት የሚቀርበው እንስሳ፥ ለሚቃጠል መሥዋዕት የሚቀርቡት እንስሳት በሚታረዱበት ከመሠዊያው በስተሰሜን በኩል በያህቬህ(יהוה) ፊት ይታረድ፤ ይህም እጅግ የተቀደሰ መሥዋዕት ነው፡፡",
      "26": "እንስሳውንም የሚሠዋው ካህን እርሱ ያህቬህ(יהוה) በሚመለክበት ድንኳን አደባባይ ባለው የተቀደሰ ስፍራ ይብላው፤",
      "27": "ሰውም ሆነ ማናቸውም ነገር ያንን ስጋ ቢነካ በቅድስናው ኃይል ጉዳት ላይ ይወድቃል፤ ማናቸውም የልብስ ዐይነት የእንሰሳው ደም ቢፈስበት፥ በተቀደሰ ሥፍራ ይታጠብ፤",
      "28": "ሥጋ የተቀቀለበት ማናቸውም የሸክላ ዕቃ ይሰበር፤ ሥጋው የተቀቀለው በነሐስ ዕቃ ከሆነ ተፈግፈጎ በውሃ ይለቃለቅ፡፡",
      "29": "ከካህናቱ ቤተሰብ ወንድ የሆነ ሁሉ ይህንን መሥዋዕት ይመገብ፤ እርሱ እጅግ የተቀደሰ መሥዋዕት ነው፡፡",
      "30": "ኃጢአት ለማስወገዱ በሚደረገው ሥርዓት ደሙ ወደ ድንኳኑ ውስጥ የገባ ከሆነ ግን እንስሳው መበላት የለበትም፤ ሁሉም በእሳት ይቃጠል፡፡"
    },

    "Chapter 7": {
      "1": "“እግጅ የተቀደሰ ስለሆነው የበደል ዕዳ መሥዋዕት አቀራረብ የተሰጠው የሥርዓት መመሪያ ይህ ነው፤",
      "2": "መሥዋዕት ሆኖ የቀረበው አንስሳ፥ ለሚቃጠል መሥዋዕት የሚቀርቡት እንስሳት በሚታረዱበት ከመሠዊያው በስተ ሰሜን በኩል ባለው ስፍራ ይታረድ፤ ደሙንም በመሠዊያው ጐን በአራቱንም ማአዘን ይርጨው፡፡",
      "3": "ስቡ ሁሉ ተገፎ፤ ይኸውም የላቱ ስብ፥ የሆድ ዕቃውን የሚሸፍነውን ስብ፥",
      "4": "ኩላሊቶቹና በእነርሱ ላይ የሚገኘው ስብ፥ እንዲሁም እንደ መረብ ሆኖ ጉበቱን ከሚሸፍነው ስብ ምርጥ የሆነው ክፍል ተወስዶ በመሠዊያው ላይ ያለውን ስብ ሁሉ ካህኑ ለያህቬህ(יהוה) መባ አድርጎ በእሳት ያቃጥለው፤ ይህም የበደል ዕዳ መሥዋዕት ነው፡፡",
      "5": "ከካህናት ወገን የሆነ ወንድ ሁሉ የመሥዋዕቱን ስጋ ይብላ፤ ነገር ግን ያ መሥዋዕት እጅግ የተቀደሰ ሰለሆነ በተቀደሰ ስፍራ ይብላው፡፡",
      "6": "“ስለ ኃጢአት ስርየት በሚቀርበው መሥዋዕትና ስለ በደል ዕዳ በሚቀርበው መሥዋዕት መካከል ለሁለቱም የሚሠራ አንድ ዐይነት የሥርዐት መመሪያ አለ፤ ይኸውም የእንስሳው ሥጋ መሥዋዕቱን ለሚያቀርበው ካህን ምግብ እንዲሆን ይሰጣል፤",
      "7": "ለሚቃጠል መሥዋዕት የቀረበው እንሰሳ፥ ቆዳው ተገፎ መሥዋዕቱን ላቀረበው ካህን ይሰጠዋል፡",
      "8": "በእቶን የተጋገረው የእህል መባ ሁሉ፥ ወይም በመቀቀያ የበሰለውና በምጣድ የተጋገረውም ጭምር ስቡን ለያህቬህ(יהוה) የሚቃጠል መሥዋዕት አድርጎ ላቀረበው ካህን ይሰጣል፤",
      "9": "በዘይት የተለወሰውም ቢሆን ወይም ደረቅ ያልበሰለው የእህል መባ ግን ትውልዳቸው ከአሮን ወገን ለሆነው ካህናት ሁሉ ይሰጥ፤ እርሱንም እኩል ይካፈሉት፡፡",
      "10": "“ያህቬህ(יהוה) ስለሚቀርበው ለደኀንነት የሚሆን የኀብረት መሥዋዕት የሥርዓት መመሪያ ይህ ነው፡፡",
      "11": "አንድ ሰው ይህን መባ ለያህቬህ(יהוה) የምስጋና መሥዋዕት አድርጎ ለማቅረብ ቢፈልግ፥ ከሚሠዋው እንሰሳ ጋር እርሾ ያልነካው የዳቦ መባ ያቅርብ፤ ይህም ማለት የላመው ዱቆት በወይራ ዘይት ተለውሶ በወፍራሙ የተጋገረውን ቂጣ የማያጠቃልል ነው፡፡",
      "12": "በተጨማሪም ለመባ የሚሆን በእርሾ ተቦክቶ የተጋገረ ኀብስት በማንሣት በረከት አድርጎ ያቅርብ፡፡",
      "13": "ከእያንዳንዱ የኀብስት ዐይነት አንዱን ክፍል ለያህቬህ(יהוה) የተለየ መባ አድርጎ ያቀርባል፤ ያም መባ የእንሰሳውም ሥጋ በዚያው በተሠዋበት ቀን መበላት አለበት፤ ከዚያ ተርፎ የሚያድር ምንም ነገር አይኑር፡፡",
      "14": "አንድ ሰው ስእለት ስለተፈፀመለት ለደኀንነት የሚሆን የኀብረት መሥዋዕት ወይም የበጎ ፍቃድ ስጦታ ቢያቀርብ ሁሉም በዚያው በቀረበበት ዕለት ይበላ፤ ከዚያም የተረፈ ቢኖር በማግስቱ ይበላ፡፡",
      "15": "ተርፎ እስከ ሦስት ቀን የቈየው ሥጋ ግን በእሳት ይቃጠል፤",
      "16": "ከተረፈው ሥጋ የቱንም ያህል በሦስተኛው ቀን ቢበላ የዚያን ሰው መሥዋዕት ያህቬህ(יהוה) አይቀበልለትም፤ መሥዋዕቱም እንደቀረበ ሆኖ አይቆጠርለትም፤ እንዲያውም እንደረከሠ ሆኖ ይቈጠራል፤ እርሱንም የበላ ሰው የበደሉን ፍዳ ይቀበላል፡፡",
      "17": "ይህን በሕጉ መሠረት በሥርዓት ንጹሕ የሆነው ሥጋ ማንኛውም የረከሰ ነገር ቢነካው መቃጠል እንጂ መበላት የለበትም፡፡",
      "18": "“ሥርዓቱን ጠብቆ ንጹሕ የሆነ ሰው ይህን ንጹሕ የሆነውን ሥጋ ይብላ፤",
      "19": "ነገር ግን አንድ ሰው በሕጉ መሠረት ንጹሕ ሳይሆን ቢበላው ከያህቬህ(יהוה) ሕዝብ እንደ አንዱ ሆኖ መቆጠር የለበትም፤",
      "20": "በሕጉ መሠረት በሥርዓት ንጹሕ ያልሆነውን ከሰው ወይም ከእንስሳት የሚወጣ ማንኛውንም ርኩስ ነገር ነክቶ ይሀን ለደኀንነት የሚሆን የኀብረት መሥዋዕት ሥጋ ቢበላ ከያህቬህ(יהוה) ሕዝብ እንደ አንዱ ሆኖ መቈጠር የለበትም፡፡",
      "21": "ያህቬህ(יהוה) ሙሴን የሚከተሉትን የሥርዓት መመሪያዎች፤",
      "22": "ለእስራኤል ሕዝብ እንዲያስተምር አዘዘው፤ “የቀንድ ከብት፤ የበግና የፍየል ስብ የሚበላ አይኑር፤",
      "23": "ሞቶ የተገኘ እንስሳ ወይም አውሬ የገደለው እንስሳ ስቡ ለሌላ አገልግሎት ይዋል እንጂ ማንም ሰው አይብላው፡፡",
      "24": "የሚቃጠል መሥዋዕት ሆኖ ለያህቬህ(יהוה) የቀረበውን እንሰሳ ስብ የሚበላ ሰው ከያህቬህ(יהוה) ሕዝብ እንደ አንዱ ሆኖ መቆጠር የለበትም፡፡",
      "25": "እስራኤላውያን የትም ቦታ ቢኖሩ በሚኖሩበት ስፍራ ሁሉ የወፍም ሆነ የእንስሳ ደም አይብሉ፤",
      "26": "ማንኛውንም ደም የሚበላ ሰው ሁሉ ከያህቬህ(יהוה) ሕዝብ እንደ አንዱ ሆኖ አይቆጠር፡፡”",
      "27": "ያህቬህ(יהוה) ሙሴን የሚከተሉትን የሥርዓት መመሪያዎች፥",
      "28": "ለእስራኤል ሕዝብ እንዲያስተምር አዘዘው፤ ማንም ሰው ለደኀንነት የሚሆን የኀብረት መሥዋዕት ቢያቀርብ ከእርሱ ከፍሎ ለያህቬህ(יהוה) የተለየ መባ ያምጣ፤",
      "29": "እርሱንም የሚቃጠል መሥዋዕት አድርጎ ያቅርብ፡፡",
      "30": "ካህኑ ስቡን በመሠዊያው ላይ ያቃጥለው፤ ፍርምባው ግን ለካህናቱ ይሰጥ፤",
      "31": "በቀኝ በኩል ያለው ወርች የተለየ ድርሻ ሆኖ፤",
      "32": "ደሙና ስቡ ለደህንነት የሚሆን የህብረት መሥዋዕት አድርጎ ላቀረበው ካህን ድርሻ ይሁን፤",
      "33": "ለደህንነት መሥዋዕት ከሚሆነው የኅብረት መሥዋዕት የእንስሳው ፍርምባ ልዩ መባ ነው፤ በቀኝ በኩል ያለውንም ወርች ያህቬህ(יהוה) ከእስራኤል ልጆች ተቀበሎ ለካህናቱ የተለየ ድርሻ አድርጎ ሰጥቶአቸዋል፤ በሚመጡት ዘመናት ሁሉ የእስራኤል ሕዝብ ለካህናቱ የሚያደርጉላቸው ስጦታ ይህ ነው፤",
      "34": "ይህም ያህቬህ(יהוה) አሮንና ልጆቹን ካህናት አድርጎ በሾመበት ቀን ለያህዌ(יהוה) ከቀረበው ከሚቃጠል መሥዋዕት ለካህናቱ ድርሻ ሆኖ የተለየ ነው፤",
      "35": "በዚያን ቀን ያህቬህ(יהוה) ይህን የመሥዋዕት ክፍል ለካህናቱ እንዲሰጡአቸው የእስራኤልን ሕዝብ አዘዘ፤ ይህም በሚመጡት ዘመናት ሁሉ የእስራኤል ሕዝብ ሊፈጽሙት የሚገባ የሥርዓት መመሪያ ነው፡፡",
      "36": "እንግዲህ ስለሚቃጠል መሥዋዕት፥ ስለ እህል መባ ፥ ስለኃጢአት ስርየት መሥዋዕት፥ ስለበደል መሥዋዕት ስለ ክህነት ሹመት መሥዋዕትና ለደኀንነት ስለሚሆነው የኀብረት መሥዋዕት የሚፈፀሙትም የሥርዓት መመሪያዎች እነዚሁ ናቸው፡፡",
      "37": "በዚያም በረሓ በሆነው በሲና ተራራ የእስራኤል ሕዝብ መሥዋዕት እንዲያቀርቡ ባዘዛቸው በዚያ ቀን ያህቬህ(יהוה) ለሙሴ እነዚህን ትእዛዛት ሰጠው፡፡"
    },

    "Chapter 8": {
      "1": "ያህዌ ሙሴን እንዲህ አለው፥ 'አሮንና ወንዶች ልጆቹን እኔ ወደምመለክበት ድንኳን ደጃፍ ውሰዳቸው፤ እንዲሁም የክህነት ልብሱን፥ የቅባቱን ዘይት፥ ስለኃጢአት ስርየት መሥዋዕት የሚቀርበውን ኮርማ፥ ሁለቱን የበግ አውራዎች፥ እርሾ ያልነካው ቂጣ ያለበትን መሶብ፥ አብረህ አምጣ፥",
      "2": "መላውንም የእስራኤል ሕዝብ በአንድነት ጠርተህ በዚያ ቀን እንዲሰበሰቡ አድርግ፡፡'",
      "3": "ሙሴም ያህዌ እንዳዘዘው ሕዝቡም በተሰበሰበ ጊዜ፥",
      "4": "'አሁን በፊታችሁ ሳደርግ የምታዩት ያህዌ ያዘዘው ነገር ነው' አላቸው፡፡",
      "5": "ሙሴም አሮንንና ወንዶች ልጆቹን አቅርቦ በውሃ የመታጠብ ሥርዓት እንዲፈፅሙ አደረገ፤",
      "6": "አሮንን ሸሚዝ አልብሶ ፥ ካባ ደርቦ መታጠቂያ አስታጠቀው፤ በዚያም ላይ ኤፉድ ተብሎ የሚጠራውን የአንገት ልብስ ደረበለት፤ እርሱም በልዩ ጥበብ የተጠለፈ ቀበቶ አያይዞ በወገቡ ዙሪያ አሰረለት፤",
      "7": "በኤፋዱም ላይ የደረት ኪስ ሰፍቶ የያህዌ ፈቃድ የሚገለጥባቸውን ኡሪምና ቱሚምን አኖረ፤",
      "8": "በራሱም ላይ ጥምጥም አደረገለት፤ በጥምጥሙም ላይ ከፊት ለፊት በኩል ያህዌ ሙሴን ባዘዘው መሠረት በወርቅ አጊጦ የተሠራውን የቅድስና ምልክት የሆነውን አክሊል አኖረ፡፡",
      "9": "ከዚህም ቀጥሎ ሙሴ የቅባቱን ዘይት ወስዶ ያህዌ የሚመለክበትን ድንኳንና በውስጡ ያሉትንም ነገሮች ቀባ፤ በዚህ ዓይነት ሁሉንም ለያህዌ አገልግሎት የተለየ አንዲሆን አደረገው፥",
      "10": "ከዘይቱም ጥቂት ወስዶ በመሠዊያው ላይ ሰባት ጊዜ ረጨ፤ በዚሁ ዐይነት ለያህዌ አገልግሎት የተለዩ ይሆኑ ዘንድ በመሠዊያውና በእርሱ መገልገያ በተሠሩት ዕቃዎች ሁሉ ላይ እንዲሁም በመታጠቢያው ሳሕንና በሳሕኑ ማስቀመጫ ላይ ረጨ፡፡",
      "11": "የቅባቱንም ዘይት በአሮን ራስ ላይ በማፍሰስ ቀብቶ ለያህዌ አገልግሎት የተለየ በማድረግ የክህነት ሹመት ሰጠው፤",
      "12": "ቀጥሎም ሙሴ ያህዌ ባዘዘው መሠረት የአሮንን ወንዶች ልጆች ወደፊት አቅርቦ ሸሚዝ አለበሳቸው፤ በወገባቸውም ዙሪያ መታጠቂያ አድርጎ በራሳቸውም ላይ ቆብ ደፋላቸው፡፡",
      "13": "ከዚህም በኋላ ሙሴ ስለ ኃጢአት ስርየት መሥዋዕት የሚቀርበውን ኮርማ አመጣ፤ አሮንና ልጆቹ በኮርማው ራስ ላይ እጃቸውን ጫኑ፤",
      "14": "ሙሴም ዐረደው፤ ከደሙም  ጥቂት በጣቱ ነክሮ የመሠዊያውን አራት ማእዘን ጉጦች በመቀባት አንጽቶ ቀደሰው ከዚያም የተረፈውን ደም በመሠዊያው ሥር አፈሰሰው፤ በዚህም አይነት መሠዊያውን ለያህዌ በመለየት አነፃው፤",
      "15": "ሙሴ በእንስሳው ሆድ ዕቃ ላይ  ያለውን ስብ ሁሉ፥ ጉበቱን እንደ መረብ ሆኖ የሚሸፍነው ስብ፥ ኩላሊቶቹንና በእነርሱ ላይ ያለውን ስብ ወስዶ ሁሉንም በመሠዊያው ላይ አቃጠለው፡፡",
      "16": "ከኮርማው የቀረውንም ቆዳውን፤ ስጋውንና አንጀቱን ወስዶ ያህዌ ባዘዘው መሠረት ከሰፈር ውጭ አውጥቶ አቃጠለው፡፡",
      "17": "ከዚያም በኋላ ሙሴ ለሚቃጠል መሥዋዕት የሚቀርውን የበግ አውራ አመጣ፤ አሮንና ልጆቹ በአውራው በግ ራስ ላይ  እጃቸውን ጫኑ፤",
      "18": "ሙሴም ዐረደው፤ ደሙንም በመሠዊያው አራት ማዕዘን ረጨ፤",
      "19": "የበግ አውራውንም ሥጋ በየብልቱ ቈራረጠ፤ የውስጥ ዕቃውንና የኋላ አግሮቹን በውሃ አጠበ፤ ያህዌ ባዘዘው መሠረት ጭንቅላቱን፥  ስቡንና የቀረውን የአውራዉን በግ ስጋ ሁሉ በመሠዊያው ላይ አቃጠለ፤ ይህም የሚቃጠል መሥዋዕት ሽታው ያህዌን ደስ የሚያሰኝ የምግብ መባ ነበር፡፡",
      "20": "ሙሴም እንደገና ስለ ክህነት ሹመት የሚቀርበውን ሁለተኛውን አውራ በግ አመጣ፤",
      "21": "ሙሴ አረደው፤ ከደሙም ጥቂት ወስዶ የአሮንን የቀኝ ጆሮውን ጫፍ፥  የቀኝ እጁን አውራ ጣት፥  የቀኝ እግሩንም አውራ ጣት ቀባ፤",
      "22": "ቀጥሎም የአሮንን ልጆች ወደፊት አቅርቦ የቀኝ እግሩን አውራ ጣቶች ቀባ፤ ከዚህ የተረፈውንም ደም ሙሴ በመሠዊያው ጐን በአራቱም ማእዘን ረጨው፡፡",
      "23": "ስቡን ላቱን፥ ሆዱን የሚሸፍነውን ስብ ሁሉ፥ እንደ መረብ ሆኖ ጉበቱን ከሚሸፍነው �ስብ ምርጥ የሆነውን ክፍል ኩላሊቶቹን፥ በእነርሱ ላይ ያለውን ስብና በቀኝ በኩል ያለውን ወርች ወሰደ፤",
      "24": "ለያህዌ የተለየ ሆኖ እርሾ ያልነካው ቂጣ ከሚቀመጥበትም መሶብ አንድ ኅብስት ወሰደ፤ እንዲሁም በዘይት የታሸ አንድ ኅብስትና አንድ ስስ ቂጣ ወስዶ በስቡና በወርቹ ጫፍ ላይ አኖረው፤",
      "25": "ይህንን ሁሉ ምግብ ወስዶ ለአሮንና ለልጆቹ በእጃቸው አስያዛቸው፤ እነርሱም ወደ ላይና ወደታች በመወዝወዝ ለያህዌ ልዩ መባ አድርገው አቀረቡት፡፡",
      "26": "ከዚህ በኋላ ሙሴ ምግቡን ከእነርሱ ወሰደ፤ ስለ ክህነት ሹመት መባ እንዲሆን ከሚቀርበው የሚቃጠል መሥዋዕት በላይ አድርጎ በመሠዊያው ላይ አቃጠለው፤ ይህም መዓዛው ያህዌን ደስ የሚያሰኝ የምግብ ቁርባን ነበር፡፡",
      "27": "ቀጥሎም ሙሴ ፍርምባውን ወስዶ ወደ ላይና ወደ ታች በመወዝወዝ ለያህዌ ልዩ መባ አድርጎ አቀረበ፤ ስለ ካህናት ሹመት ከሚቀርበው የበግ አውራ የሙሴ ድርሻ ይህ ነበር፤ ሙሴ ሁሉን ነገር ያህዌ ባዘዘው መሠረት አደረገ፡፡",
      "28": "ሙሴ አሮንንና ልጆቹን እንዲህ አላቸው፥ 'ሥጋውንያህዌ በሚመለክበት በተቀደሰው ድንኳን ደጃፍ ቀቅሉት፤ በዚያም ያህዌ ባዘዘው መሠረት ስለ ክህነት ሹመት መባ ሆኖ ከሚቀርበው በመሶቡ ውስጥ ካለው ኀብስት ጋር ብሉት፡፡",
      "29": "የተረፈ ሥጋም ሆነ ዳቦ ቢኖር በእሳት አቃጥሉት፤",
      "30": "የክህነት ሹመታችሁን ሥርዓት ለመፈፀም ሰባት ቀን ስለሚወሰድ ይኸው ሥርዓት እስከሚፈፀምበት እስከ ሰባት ቀን ድረስ ያህዌ ከሚመለክበት ድንኳን ደጃፍ አትወጡም፡፡",
      "31": "ኃጢአታችሁን ለማስወገድ ይህን ዛሬ ያደረግነውን ሥርዓት እንድንፈጽም ያህዌ አዝዞናል፡",
      "32": "ስለዚህ ያህዌ ያዘዘውን ሁሉ በመፈጸም ሰባት ቀን ሙሉ ሌሊትና ቀን ያህዌ በሚመለክበት ድንኳን ደጃፍ ትቈያላችሁ፤ ይህን ባታደርጉ ግን ትሞታላችሁ፡ ይህ ሁሉ ያህዌ ያዘዘኝ ሕግ ነው፡፡' አሮንና ልጆቹም በሙሴ አማካይነት ያህዌ ያዘዘውን ሁሉ ፈፀሙ፡፡"
    },
    "Chapter 9": {
      "1": "ሰባት ቀን የቆየው የክህነት አሰጣጥ ሹመት በተፈጸመ ማግሥት ሙሴ አሮንንና ልጆቹን፥ እንዲሁም የእስራኤልን አለቆች ጠራ፤",
      "2": "አሮንንም እንዲህ አለው “ምንም ነውር የሌለባቸውን አንድ ወይፈንና አንድ የበግ አውራ ወስደህ ወይፈኑን ስለ ኃጢአት ስርየት የሚቀርብ መሥዋዕት፥ የበግ አውራውንም የሚቃጠል መሥዋዕት አድርገህ ለያህቬህ(יהוה) አቅርብ፡፡",
      "3": "ከዚህ በኋላ የእስራኤል ሕዝብ ስለ ኃጢአት ስርየት መሥዋዕት የሚሆን አንድ ተባዕት ፍየል፥ ምንም ነውር የሌለባቸውን የአንድ ዓመት እንቦሳና የአንድ ዓመት የበግ ጥቦት ለሚቃጠል መሥዋዕት እንዲያመጡ ንገራቸዉ፡፡",
      "4": "እንዲሁም አንድ ኮርማና አንድ የበግ ጥቦት ለደኀንነት የሚሆን ለኀብረት መሥዋዕት ያምጡ፤ እነዚህንም በዘይት ከታሸ የእህል መባ ጋር ለያህቬህ(יהוה) መሥዋዕት አድርገው ያቅርቡ፤ ይህን ሁሉ ያድርጉ፥ ምክንያቱም ዛሬ ያህቬህ(יהוה) ይገለጥላቸዋል፡፡”",
      "5": "እነርሱም ሙሴ ያዘዛቸውን ሁሉ ወደ ድነኳኑ ፊት ለፊት አመጡ፤ ማኀበሩም ሁሉ ለያህቬህ(יהוה) ለመስገድ በዚያው ተሰብስበው ቆሙ፡፡",
      "6": "ሙሴም “አንፀባራቂ የሆነውን የክብሩን ብርሃን ስለሚገለጥላችሁ ይህን ሁሉ እንድታደርጉ ያህቬህ(יהוה) አዝዞአል፡፡” አላቸው፡፡",
      "7": "ከዚህም በኋላ ሙሴ አሮንን እዲህ አለው “ወደ መሠዊያው ቀርበህ የራሰህን ኃጢአትና የሕዝቡን ኃጢአት ለማስተሰረይ ስለ ኃጢአት ስርየት የሚቀርበውን መሥዋዕት አቅርብ፤ ይህንንም ሁሉ መሥዋዕት የሕዝቡን ኃጢአት ለማስተሰረይ ያህቬህ(יהוה) ባዘዘው መሠረት አቅርብ፡፡”",
      "8": "አሮንም ወደ መሠዊያው ሄዶ መጀመሪያ ስለ ራሱ ኃጢአት ስርየት መሥዋዕት ሆኖ የሚቀርበውን ወይፈን ዐረደ፤",
      "9": "ልጆቹም ደሙን ወደ እርሱ አመጡለት፤ እርሱም ደሙን በጣቱ እያጠቀሰ በመሠዊያው ላይ ያሉትን ጉጦች ቀባ፤ የተረፈውንም ደም በመሠዊያው ሥር አፈሰሰ፤",
      "10": "ከዚህም በኋላ ስቡን፥ ኩላሊቶቹን እንደመረብ ሆኖ ጉበቱን ከሚሸፍነው ስብ ምርጥ የሆነውን ወስዶ ያህቬህ(יהוה) ሙሴን ባዘዘው መሠረት በመሠዊያው ላይ አቃጠለው፤",
      "11": "ሥጋውንና ቆዳውን ግን ከሰፈር ውጭ አዉጥቶ አቃጠለው፡፡",
      "12": "ስለ ራሱ ኃጢአት ስርየት የሚቃጠል መሥዋዕት ሆኖ የሚቀርበውንም እንስሳ ዐረደ፤ ልጆቹም ደሙን ወደርሱ አመጡለት፤ እርሱም ደሙን በመሠዊያው ጐን በአራቱም ማዕዘኖች ረጨ፤",
      "13": "ጭንቅላቱንና ሌላውንም ሥጋ በየብልቱ ከፋፍለው አመጡለት፤ አሮንም ያንን ሁሉ በመሠዊያው ላይ አቃጠለው፡፡",
      "14": "ከዚህ በኋላ ሆድ ዕቃውንም የኋላ እግሮቹንም በውሃ አጥቦ በመሠዊያው ላይ ባለው የሚቃጠል መሥዋዕት ላይ በማኖር አቃጠለው፡፡",
      "15": "ከዚያም በኋላ የሕዝቡን መባ አቀረበ፤ ስለ ሕዝቡ ኃጢአት ስርየት መሥዋዕት ሆኖ የሚቀርበውን ተባዕት ፍየል ወስዶ ዐረደው፤ እርሱንም ስለራሱ ኃጢአት ባቀረበው ዐይነት መሥዋዕት አድርጎ አቀረበው፡፡",
      "16": "ለሚቃጠል መሥዋዕት የሚቀርበውንም እንስሳ አምጥቶ በሥርዓቱ መመሪያ መሠረት ሠዋው፡፡",
      "17": "የእህሉንም መባ አቀረበ፤ ከዱቄቱም በእፍኙ ሙሉ ወስዶ በመሰዊያው ላይ አቃጠለው፤ ይሀም ለሚቃጠል መሥዋዕት በየዕለቱ ከሚቀርበው ጋር ተጨማሪ መሆኑ ነው፡፡",
      "18": "ኮርማውንና የበግ አውራውን ዐርዶ ሰለ ሕዝቡ ደህንነት የሚሆን የኀብረት መሥዋዕት በማድረግ አቀረበ፤ ልጆቹም ደሙን አመጡለት፤ እርሱም ተቀብሎ ደሙን በመሠዊያው ጐን አራቱም ማዕዘኖች ላይ ረጨው፤",
      "19": "አሮንም የኮርማውንና የበግ አውራውን ስብ ሁሉ ማለትም ላቱን፥ ሆድ ዕቃውን የሚሸፍነውን ስብ፥ እንደመረብ ሆኖ ጉበቱን የሚሸፍነውን ስብ ምርጥ የሆነውን ክፍል፥ ኩላሊቶቹንና በእርሱ ላይ ያለውን ስብ ወስዶ፥",
      "20": "በእንስሳቱ ፍርምባ ጫፍ ላይ በመደራረብ ያንን ሁሉ ወስዶ በመሠዊያው ላይ አኖረው፤ ስቡን በመዊያው ላይ አቃጠለው፤",
      "21": "ፍርምባዎቹንና በስተቀኝ በኩል ያሉትን የኋላ እግሮች ሙሴ ባዘዘው መሠረት ስለ ካህናቱ ወደ ላይና ወደታች በመወዝወዝ ለያህቬህ(יהוה) ልዩ መባ አድርጎ አቀረበው፡፡",
      "22": "አሮንም ይህን ሁሉ መሥዋዕት አቅርቦ እንደጨረሰ እጆቹን በሕዝቡ ላይ ዘርግቶ ከባረካቸው በኋላ ወረደ፥",
      "23": "ሙሴና አሮን ያህቬህ(יהוה) ወደ ሚመለክበት ድንኳን ገቡ፤ በሚወጡበትም ጊዜ ሕዝቡን ባረኩ፥ የያህቬህ(יהוה) ክብር የሚገለጥበት አንፀባራቂ ብርሃን ለሕዝቡ ሁሉ ታየ፤",
      "24": "እሳትም በድንገት ከያህቬህ(יהוה) ዘንድ ተልኮ፥ በመሠዊያው ላይ የነበረውን መሥዋዕትና ስብ ሁሉ በላ፤ ሕዝቡ ሁሉ ይህን ባዩ ጊዜ እልል አሉ፤ በምድር ላይም በግንባራቸው ተደፍተው ሰገዱ፡፡"
    },

    "Chapter 10": {
      "1": "ናዳብና አቢሁ የተባሉት ሁለቱ የአሮን ልጆች እያንዳንዳቸው ጥናቸውን ወስደው የእሳት ፍም ጭረው ጨመሩበት፤ እርሱም ላይ እጣን አድርገው ወደ ያህዌ አቀረቡ፤ ያም እሳት የተቀደሰ አልነበረም፤ ምክንያቱም ያንን ዐይነት እሳት ያቀርቡ ዘንድ ያህዌ አላዘዛቸውም፤",
      "2": "ከዚህም የተነሣ በድንገት ከያህዌ ዘንድ የተላከ እሳት ስለበላቸው በያህዌ ፊት ሞቱ፤",
      "3": "ሙሴም አሮንን “ያህዌ ‘በፊቴ ቀርቦ የሚያገለግለኝ ሁሉ ቅድስናዬን ያክብር፥ እኔም በሕዝቤ ፊት የተከበርሁ እሆናለሁ’ እያለ በተናገረበት ጊዜ ይህንኑ ማሰጠንቀቁ ነበር እኮ” አለው፡፡ አሮንም መልስ ሳይሰጥ ዝም አለ፡፡",
      "4": "ሙሴም ዑዜኤል የተባለው የአሮን አጐት ልጆች የሆኑትን ሚሻኤልንና ኤልጻፋንን ጠርቶ “ኑ የእነዚህን የወንድሞቻችሁን ሬሳ ከተቀደሰው ድንኳን አንሥታቸሁ ከሰፈር ውጭ አውጡ” አላቸው፡፡ እነርሱም ልብሰ ተክህኖአቸውን ሳያወልቁ መጥተው ሬሳዎቹን ሙሴ ባዘዛቸው መሠረት ከሰፈር ወደ ውጭ አወጡ፡፡",
      "5": "ከዚህ በኋላ ሙሴ አሮንን፥ እንዲሁም አልዓዛርና ኢታማር የተባሉትን ሁለቱን የአሮንን ልጆች እንዲህ አላቸው፥ “ለሐዘን ብላቸሁ ጠጉራችሁን አትላጩ፥ ልብሳችሁንም አትቅደዱ፤ ይህን ብታደርጉ ትሞታላችሁ፤ ያህዌ በሕዝቡ ላይ ቁጣውን ያወርዳል፤",
      "6": "ነገር ግን ወንድሞቻችሁ እስራኤላዉያን ከያህዌ በተላከ እሳት ስለሞቱ ልጆች እንዲያለቅሱ ተፈቀዶላቸዋል፡፡",
      "7": "ያህዌ ከሚመለክበት ድንኳን ደጃፍ ወደ ውጭ አትውጡ፤ አለበለዚያ ትሞታላችሁ፤ ምክንያቱም ያህዌ ባዘዘው የቅባት ዘይት ተቀድሳችኋል” አለ፤ እነርሱም ሙሴ አንዳዘዛቸው አደረጉ፡፡",
      "8": "ያህዌ አሮንን እንዲህ አለው፤",
      "9": "“አንተና ልጆችህ የወይን ጠጅ ወይም ሌላ የሚያሰክር መጠጥ ጠጥታችሁ እኔ ወደ ምመለክበት ድንኳን እንዳትገቡ ተጠንቀቁ፤ ይህን ብታደርጉ ትሞታላችሁ፤ ይህም ሕግ ከእናንተ በኋላ በሚነሣውም ትውልድ ዘንድ ሁሉ ተጠብቆ መኖር አለበት፡፡",
      "10": "እናንተ ለያህዌ የተቀደሰውና በአጠቃላይም ለሌላ አገልግሎት ከሚውለው ነገር መካከል ያለውን ሁኔታ ለይታችሁ ማወቅ አለባችሁ፤ በሕጉ መሠረት በሥርዓት ንጹሕ የሆነውንና ርኩስ የሆነውነ ነገር ለይታችሁ በማወቅ፤",
      "11": "በሙሴ አማካይነት የሰጠኋችሁን ሕግ ሁሉ ለእስራኤል ሕዝብ አስተምሩ፡፡”",
      "12": "ሙሴም አሮንንና የቀሩትን ሁለቱን ልጆቹን አለዓዛርንና ኢታማርን አንዲህ አላቸው፥ “ለያህዌ ከቀረበው የምግብ መባ የቀረውን የእህል መባ ወስዳቸሁ እርሾ ያልነካው ቂጣ ጋግሩ፤ እርሱም እጅግ የተቀደሰ መባ ሰለሆነ በመሠዊያው አጠገብ ብሉት፡፡",
      "13": "ለያህዌ ከሚቀርበው የምግብ መባ ተከፍሎ ለአንተና ለልጆችህ የተመደበ ድርሻ ስለሆነ በተቀደሰ ስፍራ ብሉት፡፡ ይህንን እንድታደርጉ ያህዌ አዝዞኛል፡፡",
      "14": "ነገር ግን ወደ ላይና ወደታች በመወዝወዝ ልዩ መባ ሆኖ ለያህዌ ከተነሣ በኋላ የካህናቱ ድርሻ እንዲሆን ስለተፈቀደ ፍርምባውንና ወርቹን አንተና ቤተሰብህ ሴቶች ልጆችህ ጭምር ትበሉታላችሁ፤ ይህንንም በሥርዓት በተቀደሰ ስፍራ ትበሉታላችሁ፤ ይህም የእስራኤል ሕዝብ ለደህንነት የሚሆን መሥዋዕት አድርገው ከሚያቀርቡት መባ ሁሉ ተከፍሎ ለአንተና ለልጆችህ ተሰጥቶአል፡፡",
      "15": "ስቡ ለያህዌ የምግብ መባ ሆኖ በሚቀርብበት ጊዜ ወርቹንና ፍርምባውን ያመጣሉ፤ ይህም ሁሉ ያህዌ ባዘዘው መሠረት ለአንተና ለልጆችህ ለዘላለም የተመደበ ድርሻ ይሆናል፡፡”",
      "16": "ሙሴ ስለ ኃጢአት ስርየት መሥዋዕት በመሆን ቀርቦ የነበረውን ፍየል እንዴት እንደሆነ ጠይቆ ተቃጥሎ አንደነበር ተረዳ፤ ይህም ነገር በአልዓዛርና በኢታማር ላይ ሙሴን ስላስቈጣው እንዲህ ሲል ጠየቀ፥",
      "17": "“ስለ ኃጢአት ስርየት የቀረበውን መባ ስለምን በተቀደሰ ስፍራ አልበላችሁትም፤ እርሱ እጅግ የተቀደሰ ነው፤ እርሱንም የሕዝቡ ኃጢአት ማስወገጃ እንዲሆን ያህዌ ለእናንተ ሰጥቶአችኋል፤",
      "18": "ደሙ ወደተቀደሰው ድንኳን ስላልገባ እኔ ባዘዝሁአችሁ መሠረት በዚያው በተቀደሰ ስፍራ የቀረበውን መሥዋዕት መመገብ ነበረባችሁ፡፡”",
      "19": "አሮንም፥ “ስለ ኃጢአት ስርየት የቀረበውን መሥዋዕት ዛሬ በልቼው ቢሆን ኖሮ ለካ ያህዌን ደስ ያሰኝ ኖሮአልን? እነሆ ሕዝቡ ዛሬ ስለኃጢአት ሥርየት የሚቀርበውን መሥዋዕትና የማቃጠለውንም መሥዋዕት አምጥተዋል፤ ነገር ግን እነዚህ አስጨናቂ ነገሮች በእኔ ላይ ተፈጸሙ” ሲል መለሰ፤",
      "20": "ሙሴም ይህን በሰማ ጊዜ በተሰጠው መልስ ረካ፡፡"
    },
    "Chapter 11": {
      "1": "ያህቬህ(יהוה) ለሙሴና ለአሮን የሚከተለውን የሥርዓት መመሪያ ሰጣቸው፤",
      "2": "“ይህን ለእስራኤል ሕዝብ ንገሩ፤ በምድሪቱ ከሚገኙት እንስሳት መብላት የምትችሉት አነዚህን ነው፥",
      "3": "ሰኮናው ስንጥቅ የሆነውንና የሚያመሰኩዋውን እንስሳ ትበላላችሁ፤",
      "4": "-6ነገር ግን ግመልን ሽኮኮንና ጥንቸልን አትበሉም፤ በአርግጥ እነዚህ እንስሳ ያመሰኳሉ፤ ነገር ግን ሰኮናቸው ስንጥቅ ስላልሆነ በእናንተ ዘንድ እንደርኩስ ነገር መቈጠር አለባቸው፤",
      "7": "አሳማዎችንም አትብሉ፤ እነርሱ ሰኮናቸው የተሰነጠቀ ቢሆንም ስለማያመሰኩ በእናንተ ዘንድ እንደርኩስ የሚቈጠሩ ናቸው፡፡",
      "8": "የረከሱ ስለሆኑ እነዚህን እንሰሳት አትብሉ፤ በድናቸውን እንኳ አትንኩ፡፡",
      "9": "“ክንፍና ቅርፊት ያላቸውን የዓሣ ዓይነቶች ሁሉ ብሉ፤",
      "10": "ነገር ግን በውሃ ውስጥ የሚገኙ ክንፍና ቅርፊት የሌለው ፍጥረት ሁሉ መበላት የለበትም፡፡",
      "11": "እንደነዚህ ያሉት እንስሳት በእናንተ ዘንድ የረከሱ ሆነው መቈጠር አለባቸው፤ እነርሱን መብላት ቀርቶ በድናቸውን እንኳ መንካት የለባችሁም፡፡",
      "12": "ስለዚህ በውሃ ውስጥ የሚኖሩ ክንፍና ቅርፊት የሌላቸው ፍጥረታት ሁሉ በእናንተ ዘንድ የተጸየፉ ይሁኑ፡፡",
      "13": "“-19ከወፎችም ዐይነቶች የረከሱ ስለሆኑ ለመብላት የምትጸየፉአቸው እነዚህ ናቸው፤ ንስር፥ ጥንብ አንሣ፤ ጭላት፣ ጭልፊት፣ በየዐይነቱ፤ ቁራ ሁሉ በየወገኑ፤ ሰጎን፤ ጠላቋ፤ ዝይ በቋል በየወገኑ፤ ጉጉት፥ እርኩም፤ ጋጋኖ፥ የውሃ ዶሮ፥ ይብራ፥ ስደተኛ አሞራ፥ ሽመላ፥ ሳቢሳ በየወገኑ፥ ጅንጅላቴ ወፍና የሌሊት ወፍ፡፡",
      "20": "“ክንፍ ያላቸው በአራት እግር የሚንቀሳቀሱ ፍጥረታት ሁሉ የረከሱ ናቸው፤",
      "21": "ነገር ግን ከእነርሱ መካከል ተስፈንጣሪ የሆኑት ይበላሉ፤",
      "22": "ይኸውም አንበጣዎችን ፌንጣዎችንና ኩብኩባዎችን ትበላላችሁ፡፡",
      "23": "ነገር ግን ሌሎች ክንፎች እያሉአቸው በደረታቸው በመሳብ የሚንቀሳቀሱ ፍጥረታት እንደ ርኩስ ይቈጠሩ፡፡",
      "24": "“-28ከዚህ የሚከተሉትን እንስሳት በድን የሚነካ ሰው እስከ ምሽት ድረስ ርኩስ ይሁን፤ ሰኮናቸው ስንጥቅ ካልሆነና የሚያመሰኩም ካልሆኑም በቀር፥ አራት እግር እያላቸው በመዳፋቸው የሚሄዱትን እንሰሳት ሁሉ አትንኩ፥ በድናቸውን የተሸከመ ሰው ልብሱን ይጠብ፤ ይህም ሆኖ እስከ ምሽት ድረስ ርኩስ ይሁን፡፡”",
      "29": "“-30ፍልፈል፥ አይጥ፥ አይጠሞገጥ፥ እንሽላሊትና ገበሎ፥ ኤሊ፥ አዞ፥ አርጃኖ፥ እስስት የመሳሰሉት ተንቀሳቃሽ ፍጥረቶች ሁሉ በእናንተ ዘንድ ርኩሶች ይሁኑ፤",
      "31": "እነርሱንም ሆነ በድናቸውን የሚነካ ሁሉ እስከ ምሽት ድረስ ርኩስ ይሁን፡፡",
      "32": "በድናቸው የሚወድቅበት ነገር ሁሉ ይረክሳል፤ ይኸውም ከእንጨት የተሰሩ ዕቃዎችን፤ ልብስን፥ ቆዳን ወይም ጆንያ የመሳሰሉትንና ሌላውንም ነገር ሁሉ ይጨምራል፤ የእነርሱ በድን የነካው ይህን የመሰለ ዕቃ ሁሉ በውሃ ውስጥ ተነክሮ ይቆይ፤ እስከምሽትም ድረስ ርኩስ ይሆናል፡፡",
      "33": "በድናቸው በሸክላ ዕቃ ውስጥ ቢወድቅ በዕቃው ውስጥ ያለው ነገር ሁሉ ስለሚረክስ ሸክላውን ስበሩ፡፡",
      "34": "የሚበላ ምግብ ሁሉ ከሸክላው ዕቃ የውሃ ነጠብጣብ ቢያርፍበት ርኩስ ይሆናል፤ የሚጠጣም ነገር ቢሆን በዚያ ሸክላ ዕቃ ውስጥ ካለ ርኩስ ነው፡፡",
      "35": "በጠቅላላው በድን የሚወድቅበት ነገር ሁሉ ርኩስ ስለሆነ ተጸየፉት፤ የሸክላው ምድጃም ሆነ እቶን ይሰበር፡፡",
      "36": "ሌላው ነገር ሁሉ የእነዚህ እንስሳት በድን ሲነካው የሚረክስ ቢሆንም ምንጭ ወይም የውሃ ጉድጓድ አይረክስም፡፡",
      "37": "ለዘር በተቀመጠ እህል ላይ ከእነዚህ በድኖች አንዱ ቢያርፍበት ዘሩ ንፁህ ነው፤",
      "38": "ነገር ግን በዘሩ ላይ ውሃ ከፈሰሰበት በኋላ አንዳች በድን ቢነካው ዘሩ በእናንተ ዘንድ ርኩስ ይሆናል፡፡",
      "39": "“ከሚበሉትም ቢሆን ማናቸውም እንሰሳ በሞት የሚነካው ሁሉ እስከ ምሽት ድረስ ርኩስ ነው፡፡",
      "40": "ማንም ከዚህ እንስሳ ማንኛውንም ክፍል ቢበላ ልብሱን ይጠብ፤ እስከ ምሽት ድረስ ርኩስ ይሁን፤ ማንም ሰው የዚያን እንስሳ በድን ቢሸከም ልበሱን ይጠብ፤ እርሱም እስከ ምሽት ድረስ ርኩስ ይሁን፡፡",
      "41": "“በምድር ላይ በደረታቸው እየተሳቡ የሚንቀሳቀሱ ትናንሽ ነፍሳት ሁሉ በእናንተ ዘንድ የተጸየፉ ይሁኑ፤",
      "42": "በደረት የሚሳቡ በአራት እግር የሚሄዱ ወይም ብዙ እግር ያሉአቸውን ሁሉ ተጸየፉ፡፡",
      "43": "ከእነዚህ ውስጥ ማንኛውንም በመብላት ራሳችሁን አታርክሱ፤",
      "44": "እኔ ያህቬህ(יהוה) አምላካችሁ ነኝ፤ እኔ ቅዱስ ስለሆንሁ እናንተም ራሳችሁን የተቀደሰ አድርጉ፤ በደረታቸው እየተሳቡ የሚንቀሳቀሱትን ነፍሳት በመብላት ራሳችሁን አታርክሱ፡፡",
      "45": "አምላካችሁ እሆን ዘንድ ከግብጽ ምድር መርቼ ያወጣኋችሁ እኔ ያህቬህ(יהוה) ነኝ፤ ስለዚህ እኔ ቅዱስ ስለሆንሁ እናንተም ቅዱሳን ሁኑ፡፡",
      "46": "“ይህ እንግዲህ በውሃ ውስጥ ስለሚኖሩና በምድር ላይ ስለሚንቀሳቀሱ ሰለ እንስሳትና አእዋፍ ሁሉ የተሰጠ ህግ ነው፤",
      "47": "በሕጉ መሠረት በሥርዓት ንጹሕ በሆነውና ባለሆነው መካከል ያለውን ልዩነት ለማወቅ፥ ይኸውም በሚበሉትና በማይበሉት እንስሳት መካከል ያለውን ልዩነት ለመረዳት ብርቱ ጥንቃቄ አድርጉ፡፡”"
    },
    "Chapter 12": {
      "1": "ለእስራኤለ ሕዝብ ይነግር ዘንድ ያህቬህ(יהוה) ለሙሴ ከዚህ የሚከተሉትን የሥርዓት መመሪያዎች ሰጠው፡፡",
      "2": "“ሴት አርግዛ ወንድ ልጅ ብትወልድ በወር አበባዋ እንደሚሆነው ዐይነት እስከ ሰባት ቀን ድረስ የረከሰች ትሆናለች፤",
      "3": "በስምንተኛው ቀን ሕፃኑ መገረዝ አለበት፤",
      "4": "ከዚያም በኋላ በተጨማሪ የደምዋ ፈሳሽ እስከሚደርቅ እስከ ሠላሳ ሦሰት ቀን ድረስ የተቀደሰውን ማናቸውንም ነገር መንካት የለባትም፤ የመንጻትዋም ጊዜ እስከሚፈጸም ድረስ ወደ ተቀደሰው ድንኳን አትግባ፡፡",
      "5": "“አንዲሁም አንድ ሴት፥ ሴት ልጅ ብትወልድ በወር አበባዋ ጉዜ በሚደረገው ዐይነት እስከ ዐሥራ አራት ቀን ድረስ የረከሰች ትሆናለች፤ ከዚህም በኋላ ደምዋ አስኪደርቅና የመንጻትዋ ወራት አስኪፈጸም ድረስ ስልሳ ሰድስት ቀኖች ትቆይ፡፡",
      "6": "“የመንጻትዋም ወራት በተፈጸመ ጊዜ ስለወንድ ልጅም ሆነ ስለ ሴት ልጅ የሚቃጠል መሥዋዕት ሆኖ የሚቀርብ የአንድ ዓመት ጥቦትና ሰለ ኃጢአት ስርየት መሥዋዕት የሚሆን ርግብ ወይም ዋኖስ ያህቬህ(יהוה) ደጃፍ አምጥታ በዚያ ለሚያገለግለው ካህን ትስጠው፡፡",
      "7": "ካህኑም ስጦታዋን ተቀብሎ ለያህቬህ(יהוה) ያቀርዋል፤ የደም መፍሰስ ርኩሰትዋ ተወግዶ የምትነጻበትንም ሥርዓት ይፈፅማል፤ ከዚያም በኋላ በሥርዓት የነጻች ትሆናለች፤ ይህም እንግዲህ ሴት ከወለደች በኋላ የምትፈጽመው ሥርዓት ሆኖ ይኖራል፡፡",
      "8": "“ሴትየዋ የበግ ጥቦት ማምጣት ካልቻለች ሁለት ርግቦች ወይም ሁለት ዋኖሶች ታምጣ፤ እነርሱም አንዱ ለሚቃጠል መሥዋዕት ሌላውም ስለ ኃጢአት ስርየት መሥዋዕት ይቀርባል፤ ካህኑም ርኩሰትዋን በማስወገድ የምትነጻበትን ሥርዓት ይፈጽማል፤ ከዚያም በኋላ በሕጉ መሠረት በሥርዓት የነጻቸ ትሆናለች፡፡”"
    },
    "Chapter 13": {
      "1": "ያህዌህ(יהוה) ለሙሴና ለአሮን እነዚህን የሥርዓት መመሪያዎች ሰጣቸው፤",
      "2": "“ማንም ሰው በሰውነቱ ቆዳ ላይ ቁስል ወይም እባጭ ወይም ዘግይቶ ወደ አሰቃቂ የቆዳ በሽታ የሚለወጥ በቆዳ ላይ እየተስፋፋ የሚሄድ የቋቁቻ ዐይነት ቢታይበት፥ የአሮን ዘር ወደ ሆነው ካህን ያምጡት፤",
      "3": "ካህኑም ቁስሉን ይመርምር፤ በዚያም ቁስል ላይ ያለው ጠጉር ወደ ነጭነት ቢለወጥ፥ ቁስሉም በዙሪያው ካለው ቆዳ ይልቅ ጐድጉዶ ቢገኝ፥ እርሱ አሠቃቂ የሆነ የቆዳ በሽታ ነው፡ ካህኑም ያ ሰው ርኩስ መሆኑን ያስታውቅ፡፡",
      "4": "ነገር ግን ቁስሉ ነጭ ሆኖ በዙሪያው ካለው ቆዳ ይልቅ ጐድጉዶ ባይገኝና ጠጉሩም ወደ ነጭነት ባይለወጥ፤ ካህኑ ያን ሰው ለሰባት ቀን በቤት ውስጥ ተዘግቶበት እንዲቆይ ያድርግ፤",
      "5": "ካህኑም በሰባተኛው ቀን እንደገና ይመርምረው፤ በሚመረምረውም ጊዜ ቁስሉ ምንም ለውጥ ሳያሳይ እንደነበረ ሳይስፋፋ ቢያገኘው አሁንም ለሰባት ቀን በቤት ውስጥ ተዘግቶበት እንዲቆይ ያድርግ፡፡",
      "6": "ካህኑም እንደገና በሰባተኛው ቀን ይመርምረው፤ በሚመረምረውም ጊዜ ቁስሉ በመስፋፋት ፈንታ ከስሞ ከተገኘ፥ ቁስሉ ቀላል መሆኑን ገልጦ ያ ሰው በሕጉ መሠረት በሥርዓት የነጻ መሆኑን ያስታውቅ፥ ያም ሰው በሕጉ መሠረት በሥርዓት የነጻ ይሆን ዘንድ ልብሱን ይጠብ፤",
      "7": "ነገር ግን ካህኑ መርምሮ በሥርዓት የነጻ መሆኑን ካስታወቀለት በኋላ ቁስሉ ተስፋፍቶ ቢገኝ ያ ሰው እንደገና በካህኑ ፊት ይቅረብ፤",
      "8": "ካህኑም እንደገና ይመርምረው፤ ቁስሉም ተስፋፍቶ ከተገኘ፥ አሠቃቂ የቆዳ በሽታ ስለሆነ በሕጉ መሠረት በሥርዓት የረከሰ ለምጻም መሆኑን ያስታውቅ፡፡",
      "9": "ማንም ሰው አሠቃቂ የቆዳ በሽታ ቢይዘው ወደ ካህኑ ያምጡት፤",
      "10": "ካህኑም ይመርምረው፥ እዥ የሞላበት ሆኖ ጠጉርን የሚለውጥ ነጭ እባጭ ሆኖ ቢገኝ፤",
      "11": "እርሱ ከባድ የቆዳ በሽታ ስለሆነ ካህኑ ሕመምተኛው የረከሰ መሆኑን ያስታውቅ፤ የረከሰ መሆኑ በግልጥ ስለታወቀ ᥊ጥ እንደዚህ ያለው ሰው በቤት ውስጥ ተዘግቶበት መቆየት አያስፈልገውም፡፡",
      "12": "የቆዳው በሽታ ሰውየውን ከእግር ጥፍሩ እስከ ራስ ጠጉሩ የሸፈነው ከሆነ፤",
      "13": "ካህኑ እንደገና ይመርምረው፤ መላ ሰውነቱን ሸፍኖት ቢያገኘው ካህኑ ያ ሰው በሕጉ መሠረት በሥርዓት የነጻ መሆኑን ያስታውቅ፤ ምክንያቱም ቆዳው በሙሉ ወደ ነጭነት ከተለወጠ በሥርዓት የነጻ ይሆናል፤",
      "14": "ነገር ግን እንደገና በቅጽበት ክፍት የሆነ ቁስል ቢታይበት በሕጉ መሠረት በሥርዓት የረከሰ ይሆናል፡፡",
      "15": "ካህኑም እንደገና መርምሮት የተከፈተ ቁስል ቢያገኝ፥ ያ ሰው በሕጉ መሠረት በሥርዓት የረከሰ መሆኑን ያስታውቅ፤ ምክንያቱም የተከፈተ ቁስል አሠቃቂ የቆዳ በሽታ ስለሆነ ያ ሰው ርኩስ ነው፡፡",
      "16": "ቁስሉ ቢፈወስና እንደገና ወደ ነጭነት ቢለወጥ ግን እንደገና ወደ ካህኑ ይሄዳል፤",
      "17": "ካህኑም እንደገና መርምሮት ቁስሉ ወደ ነጭነት ተለውጦ ከተገኘ ያ ሰው በሕጉ መሠረት በሥርዓት የነጻ ይሆናል፤ ካህኑም ሰውየው ንጹሕ መሆኑን ያሳውቅለታል፡፡",
      "18": "አንድ ሰው የተፈወሰ እባጭ ቢኖርበትና፤",
      "19": "ዘግየት ብሎም ቁስሉ ባለበት ቦታ ነጭ እባጭ ወይም ቀላ ያለ ቋቁቻ ዐይነት ቁስል ቢወጣበት ወደ ካህኑ ይሂድ፤",
      "20": "ካህኑም መርምሮት ቁስሉ ያለበት ቦታ ከሌላው የሰውነቱ ቆዳ ይልቅ ጐድጉዶ ቢገኝና በቆዳው ላይ ያለውም ጠጉር ወደ ነጭነት ቢለወጥ ርኩስ መሆኑን ያስታውቅ፤ ምክንያቱም እርሱ በእባጭ የተጀመረ አሠቃቂ የቆዳ በሽታ ነው፡፡",
      "21": "ነገር ግን ካህኑ መርምሮት በቆዳው ላይ ያለውን ጠጉር ወደ ነጭነት ባይለወጥና ከሌላው የሰውነቱ ቆዳ ይበልጥ ጐድጉዶ ባይገኝ፤ የቀለሙ ልዩነት ስለተቀነሰ ካህኑ ያን ሰው ለሰባት ቀን በቤት ውስጥ ተዘግቶበት እንዲቆይ ያድርግ፤",
      "22": "ቁስሉ ያለበትም ቦታ እያፋገ ሰፍቶ ከተገኘ ያ ሰው በአሠቃቂ በሽታ የተያዘ ስለሆነ ርኩስ መሆኑን ያስታውቅ፡፡",
      "23": "ነገር ግን ምንም ለውጥ ሳያደርግና እያፋገም ሳይስፋፋ ቢገኝ የእባጭ ጠባሳ መሆኑ ታውቆ በሕጉ መሠረት በሥርዓት መንጻቱን ካህኑ ያስታውቅለት፡፡",
      "24": "የእሳት ቃጠሎ የደረሰበት ሰው ቢኖርና የተቃጠለ ሥጋው ቢነጣ ወይም ቀላ ያለ ነጭ ሆኖ ቢገኝ፤",
      "25": "ካህኑ ይመርምረው፤ ቁስሉ ባለበት ሥፍራ የበቀለው ጠጉር ነጭ ቢሆንና ያም ስፍራ በዙሪያው ካለው የሰውነቱ ቆዳ የልቅ ጐድጉዶ ከተገኘ ፥ ከእሳት ቃጠሎ የመጣ አሠቃቂ የቆዳ በሽታ ነው፤ ስለዚህም ካህኑ ያ ሰው የረከሰ መሆኑን ያስታውቅ፡፡",
      "26": "ነገር ግን በእርሱ ላይ የበቀለው ጠጉር ወደ ነጭነተ ካልተለወጥ በዙሪያው ካለው የሰውነቱ ቆዳ ይልቅ ጐድጐዶ ካልተገኘና የቀለም መለዋወጥ ብቻ ሆኖ ከተገኘ ካህኑ ያ ሰው ለሰባት ቀን በቤት ውስጥ ተዘግቶበት እንዲቆይ ያድርግ፡፡",
      "27": "በሰባተኛውም ቀን ካህኑ አንደገና ይመርምረው፤ እያፋገ ተስፋፍቶ ከተገኘ አሠቃቂ የሆነ የቆዳ በሽታ ነው፤ ስለዚህም ያ ሰው የረከሰ መሆኑን ካህኑ ያስታውቅ፡፡",
      "28": "ነገር ግን ቁስሉ ያለበት ስፍራ ምንም ለውጥ ሳያሳይና አያፋገ ሳይስፋፋ የቀለም መለዋወጥ ብቻ ሆኖ ከተገኘ አሠቃቂ የቆዳ በሽታ አይደለም፤ በእሳት ቃጠሎ ምክንያት የመጣ ጠባሳ ስለሆነ ያ ሰው በሥርዓት የነጻ መሆኑን ካህኑ ያስታውቅለት፡፡",
      "29": "አንድ ሰው ወይም አንዲት ሴት በራስ ወይም በአገጭ ላይ ቁስል ቢወጣባቸው፥",
      "30": "ካህኑ ቁስሉን ይመርምር፤ በዙሪያው ካለው የሰውነቱ ቆዳ ይልቅ ወደ ውስጥ ጐድጐዶ በእርሱ ላይ የበቀለውም ጠጉር ወደ ቢጫነት በመለወጥ ስስ ሆኖ ከተገኘ አሠቃቂ የቆዳ በሽታ ስለሆነ ያ ሰው ርኩስ መሆኑን ካህኑ ያስታውቅ፡፡",
      "31": "ነገር ግን ካህኑ ሲመረምረው ቁስሉ በዙሪያው ካለው የሰውነቱ ቆዳ ይልቅ ጐድጉዶ የማይታይ ከሆነና በላዩ ላይ ያለው ጠጉር ጤናማ ካልሆነ ያ ሰው በቤት ውስጥ ተዘግቶበት ለሰባት ቀን እንዲቆይ ያድርግ፤",
      "32": "በሰባተኛው ቀን እንደገና ካህኑ ይመርምረው፤ እተስፋፋ ካልሄደ፤ ወደ ቢጫነት የተለወጠ ጠጉርም ከሌለና በዙሪያው ካለው ከሌላው ሰውነቱ ቆዳ ይልቅ ጎድጉዶ ካልተገኘ፤",
      "33": "ያ ሰው በቁስሉ ዙሪያ ያለውን ጠጉር ይላጭ፤ ካህኑም እንደገና ለሰባት ቀን በቤት ውሰጥ ተዘግቶበት እንዲቆይ ያድርግ፡፡",
      "34": "በሰባተኛውም ቀን እንደገና ካህኑ ቁስሉን ይመርምር፤ ቁስሉ በመስፋፋት ላይ ካልተገኘና በዙሪያውም ካለው የሰውነቱ ቆዳ ይልቅ የጎደጎደ ካልሆነ ያ ሰው በሕጉ መሠረት በሥርዓት የነጻ መሆኑን ያስታውቅለት፤ ሰውየው ልብሱን ይጠብ፤ ንጹሕም ይሆናል፡፡",
      "35": "ሆኖም ንጹሕ መሆኑ ከተገለጠ በኋላ ቁስሉ እያፋገ ተስፋፍቶ ቢገኝ፤",
      "36": "ካህኑ እንደገና ይመርምረው፤ ቁስሉ በእርግጥ ተስፋፍቶ ከሆነ ወደ ቢጫነት የተለወጥ ጠጉር መኖርና አለመኖሩ አስፈላጊ አይደለም፤ ምክንያቱም ሰውየው የረከሰ መሆኑ ግልጥ ነው፡፡",
      "37": "ነገር ግን በካህኑ አመለካከት ቁስሉ እያፋገ ካልተስፋፋና ጤናማ ጠጉርም በቅሎበት ከተገኘ ቁስሉ እየተፈወሰ ስለሆነ በሕጉ መሠረት በሥርዓት የነጻ መሆኑን ያስታውቅለት፡፡",
      "38": "አንድ ሰው ወይም አንዲት ሴት በቆዳ ላይ ነጭ ቋቁቻ ቢወጣባቸው፤",
      "39": "ካህኑ ያን ሰው ይመርምር፤ ቋቁቻ ያለበትም ስፍራ ደብዘዝ ያለ ነጭ ቢሆን ብዙ ጉዳት የማያመጣ በቆዳ ላይ የሚታይ ችፍታ ስለሆነ ያ ሰው በሕጉ መሠረት በሥርዓት የነጻ ነው፡፡",
      "40": "አንድ ሰው ጠጉሩ ከኋላ ወይም ከፊት ሸሽቶ ራሰ በራ ቢሆን፤ ይህ ራሰ በራነት ርኩስ ሊያደርገው አይችልም፤",
      "41": "አንድ ሰው ጠጉሩ ከኋላ ወይም ከፊት ሸሽቶ ራሰ በራ ቢሆን፤ ይህ ራሰ በራነት ርኩስ ሊያደርገው አይችልም፤",
      "42": "ነገር ግን በራ በሆነው ራስ ላይ ወደ ቀይነት ያደላ ነጭ ቁስል ቢታይበት እርሱ አሰቃቂ የሆነ የቆዳ በሽታ ነው፡፡",
      "43": "ካህኑም ያን ሰው መርምሮት አሰቃቂ የቆዳ በሽታን የሚመስል ቀላ ያለ ነጭ ቁስል ከተገኘበት፤",
      "44": "የረከሰ መሆኑን ካህኑ ያስታውቅ፤ ምክንያቱም ይህ ከራሰ በራነት የመጣ አሰቃቂ የቆዳ በሽታ ነው፡፡",
      "45": "በዚህ ዐይነት አሠቃቂ የቆዳ በሽታ ያለበት ሰው የተቀዳደደ ልብስ ይልበስ፤ ጠጉሩን አያበጠር፤ ከንፈሩን ይሸፍን፤ ከዚያም በኋላ “እኔ የረከስሁ ነኝ! የረከስሁ ነኝ!” እያለ ይጩህ፡፡",
      "46": "ይህም በሽታ እስካለ ድረስ የረከሰ ይሆናል፤ ስለዚህም ከኅብረተሰብ ተለይቶ መኖሪያው ከሰፈር ውጭ ይሆናል፡፡",
      "47": "ሻጋታ ነገር ከበግ ጠጉር ወይም ከበፍታ በተሠራ ነገር ላይ፤ ",
      "48": "ወይም በመን ተጠልፎ በተሠራ ልብስ በድሩም ሆነ በማጉ ላይ፤ እንዲሁም ከሱፍ ወይም ከቆዳ ዐይነት በተሠራ ልብስ ላይ ቢታይና፤",
      "49": "መልኩም ወደ አረንጓዴነት ወይም ወደ ቀይነት ቢያደላ፤ የሚተላ ሽፍታ ስለሆነ ለካህኑ ይታይ፡፡ 50ካህኑ ይመርምረውና እነዚህ ሁሉ የልብስ ዐይነቶች እስከ ሰባት ቀን ድረስ በአንድ ክፍል ተዘግቶባቸው ይቆዩ፡፡",
      "51": "በሰባተኛውም ቀን እንደገና በሚመረምረው ጊዜ ሻጋታ ነገር ተስፋፍቶ ከታየበት የዚያኑ ዐይነት ልብስ ሁሉ ርኩስ ነው፤ ",
      "52": "በእሳት መጥፋት የሚገባው በማፋግ የሚስፋፋ ሻጋታ ስለሆነ ካህኑ ያቃጥለው፡፡",
      "53": "ነገር ግን ካህኑ በሚመረምርበት ጊዜ ሻጋታው ተስፋፍቶ ካልተገኘ፤ 54ልብሱ በውሃ ታጥቦ አስከ ሰባት ቀን ድረስ ለብቻ እንዲቀመጥ ያድርግ፡፡ ",
      "55": "ከዚህም በኋላ እንደገና ይመርምረው፤ ምንም እንኳ በማፋግ ባይስፋፋ የሻጋታው ቀለም ካልተለወጠ በቀር አሁንም ርኩስ ነው፤ ከፊትም ሆነ ከኋላ፤ ሻጋታ ወይም የመበስበስ መልክ የሚታይበት ያ ልብስ ይቃጠል፡፡",
      "56": "ነገር ግን ካህኑ እንደገና በሚመረምርበት ጊዜ ሻጋታው ተቀንሶ ካገኘው የመሻገት ምልክት ያለበትን ስፍራ ብቻ ከጨርቅ ወይም ከቆዳ ልብስ ለይቶ ያውጣው፡፡ ",
      "57": "ሻጋታው እንደገና ቢታይ እርሱ እየተስፋፋ የሚሄድ ስለሆነ ባለንብረቱ ያቃጥለው፡፡",
      "58": "ልብሱ በሚታጠብበት ጊዜ የሻጋታው ምልክት ቢጠፋ እንደገና ይጠበው፤ ከዚያም በኋላ በሕጉ መሠረት በሥርዓት የነጻ ይሆናል፡፡ ",
      "59": "ይህ እንግዲህ ከበፍታም ሆነ ከበግ ጠጉር፤ ወይም ከቆዳ በተሠራ ልብስ ላይ በድሩም ሆነ በማጉ በሻጋታ አማካይነት የሚተላለፍ አሠቃቂ የሆነ የቆዳ በሽታ ምልክት ተመርምሮ የሚታወቅበት የሥርዓት መመሪያ ነው፡፡"
    },

    "Chapter 14": {
      "1": "ያህዌ ሙሴን እንዲህ አለው፤",
      "2": "“አንድ ሰው አሰቃቂ ከሆነው የቆዳ በሽታ ከዳነ በኋላ የሚፈጸምለት የመንጻት ሥርዓት መመሪያ ሕግ ይህ ነው፡- ንጹሕ መሆኑ በሚነገርለት ቀን ወደ ካህኑ እንዲቀርብ ይደረግ፤",
      "3": "ካህኑም ከሰፈር ወደ ውጭ አውጥቶ ይመርምረው፤ በሽታው የተፈወሰ ከሆነ፤",
      "4": "ካህኑ በህጉ መሠረት በሥርዓት ንጹሕ የሆኑ ሁለት ወፎችና የጥድ እንጨት ቁራጭ፤ ቀይ የግምጃ ክርና የሂሶፕ ቅጠል ጨምሮ እንዲያመጣ ይዘዘው፡፡",
      "5": "ከዚህም በኋላ ካህኑ ከወፎቹ አንዱን ንጹሕ የምንጭ ውሃ ባለበት ጎድጓዳ የሸክላ ዕቃ ላይ እንዲታረድ ይዘዝ፤",
      "6": "ሌላውንም ወፍ ወስዶ ከዝግባው እንጨት ቁራጭ፤ ቀይ ግምጃ ክርና ከሂሶጱ ቅጠል ጋር በአንድነት ቀድሞ በታረደው ወፍ ደም ውስጥ ይንከረው፤",
      "7": "ደሙንም ከቆዳ በሽታ በሚነጻው ሰው ላይ ሰባት ጊዜ ይርጭ፤ ከዚያም በኋላ ንጹሕ መሆኑን ያስታውቅለታል፤ በሕይወት ያለውንም ወፍ ወደ ሜዳ እንዲበር ይለቀዋል፡፡",
      "8": "ከለምጽ በሽታው የነጻው ሰው ልብሱን ያጥባል፤ ጠጉሩን ሁሉ ይላጫል፤ ሰውነቱንም ይታጠባል፤ ከዚያም በኋላ በሕጉ መሠረት በሥርዓት የነጻ ሆኖ ወደ ሰፈር ይገባል፤ ነገር ግን እስከ ሰባት ቀን ከድንኳኑ ውጭ መቆየት አለበት፡፡",
      "9": "በሰባተኛውም ቀን እንደገና ራሱን፤ ጢሙን፤ ቅንድቡንና በሌላውም ሰውነት ላይ ያለውን ጠጉር ሁሉ ተላጭቶ ልብሱን በውሃ ይጠብ፤ ሰውነቱንም ይታጠብ፤ ከዚያም በኋላ በሥርዓት የነጻ ይሆናል፡፡",
      "10": "“በስምንተኛውም ቀን ምንም ነውር የሌለባቸውን ሁለት ተባዕት የበግ ጥቦቶችና አንድ ዓመት የሆናት አንዲት እንስት ጥቦት ያምጣ፤ ከዚህም ጋር በወይራ ዘይት የተለወሰ ሦስት ኪሎ ግራም ዱቄትና የሊትር አንድ ሦስተኛ የሆነ የወይራ ዘይት ያምጣ፡፡",
      "11": "ካህኑም ሰውየውን ካመጣቸው ከእነዚህ ሁሉ መባዎች ጋር ያህዌ ወደሚመለክበት ድንኳን ደጃፍ ወስዶ በያህዌ ፊት ያቀርባል፤",
      "12": "ከዚህም በኋላ ካህኑ ተባዕት ከሆኑት ከሁለቱ የበግ ጥቦቶች አንዱን የሊትር አንድ ሦስተኛ ከሆነው የወይራ ዘይት ጋር ወስዶ የበደል ዕዳ መሥዋዕት አድርጎ ያቀርባል፡፡ ለካህኑ ዕድል ፈንታ ይሆን ዘንድ ወደላይና ወደታች በመወዝወዝ ለያህዌ ልዩ መባ አድርጎ ያቀርበዋል፡፡",
      "13": "ጥቦቱንም ለኃጢአት ስርየት መሥዋዕትና ለሚቃጠል መሥዋዕት የሚቀርቡ እንስሳት በሚታረዱበት ቅዱስ ስፍራ ያርደዋል፤ ይህንንም የሚያደርግበት ምክንያት የበደል ዕዳ መሥዋዕት ልክ ለኃጢአት ስርየት እንደሚቀርበው መሥዋዕት የካህኑ ድርሻ ሆኖ ስለሚሰጥ ነው፤ እርሱም እጅግ የተቀደሰ ነው፡፡",
      "14": "ካህኑም ከጥቦቱ ደም ጥቂት ወስዶ በሕጉ መሠረት በሥርዓት የነጻ መሆኑን በሚያስታውቅለት ሰው የቀኝ ጆሮውን ጫፍ፤ የቀኝ እጁንና የቀኝ እግሩን አውራ ጣቶች ይቀባ፡፡",
      "15": "ካህኑ ከወይራው ዘይት ጥቂት ወስዶ በግራ እጁ መዳፍ ላይ ያፍስስ፤",
      "16": "በቀኝ እጁ ጫፍ እያጠቀሰ ከእርሱ ጥቂቱን በያህዌ ፊት ሰባት ጊዜ ይርጨው፡፡",
      "17": "በእጁ መዳፍ ላይ ካለውም ዘይት ጥቂት ወስዶ በሕጉ መሠረት በሥርዓት የነጻ መሆኑን ለማስታወቅ ቀደም ሲል ከበደል ዕዳ መሥዋዕት ደም ቀብቶት የነበረውን ሰው ቀኝ ጆሮ ጫፍ፤ የቀኝ እጁንና የቀኝ እግሩን አውራ ጣቶች ይቀባ፤",
      "18": "በእጁ መዳፍ ላይ የተረፈውንም ዘይት በሚነጻው ሰው ራስ ላይ ያፍስሰው፤ በዚህም ዐይነት ካህኑ የሰውየውን መንጻት ሥርዓት በያህዌ ፊት ይፈጽማል፡፡",
      "19": "“ከዚህም በኋላ ካህኑ ለኃጢአት ስርየት መሥዋዕት በማቅረብ የመንጻትን ሥርዓት ይፈጽማል፤ ቀጥሎም ለሚቃጠል መሥዋዕት የሚያቀርበውን እንስሳ ያርዳል፤",
      "20": "እርሱንም ከእህል መባ ጋር በመሠዊያው ላይ አኑሮ ያቃጥለዋል በዚህ ዐይነት ካህኑ የማንጻትን ሥርዓት ይፈጽማል፤ ያም ሰው በሕጉ መሠረት በሥርዓት የነጻ ይሆናል፡፡",
      "21": "“ሰውየው ይህን ሁሉ ለማምጣት የማይችል ድኻ ከሆነ ስለ መንጻቱ ተባዕት የሆነ አንድ የበግ ጥቦት ብቻ ያምጣ፤ ይህም የበደል ዕዳ መሥዋዕት ወደ ላይና ወደ ታች በመወዝወዝ ለፈጣሪ ልዩ መባ ሆኖ ከተነሣ በኋላ ለካህኑ የተመደበ ድርሻ ይሆናል፤ ከዚህም ጋር በወይራ ዘይት የተለወሰ አንድ ኪሎ የላመ ዱቄት ለእህል መባ ያመጣል፤ እንዲሁም የሊትር ሦስተኛ እጅ የወይራ ዘይት ያቀርባል፤",
      "22": "እንዲሁም ችሎታው በሚፈቅድለት መጠን ሁለት ርግቦች ወይም ሁለት ዋኖሶች፤ አንዱን ስለ ኃጢአት ስርየት መሥዋዕት ሁለተኛውንም ለሚቃጠል መሥዋዕት ያመጣል፤",
      "23": "የመንጻትን ሥርዓት በሚፈጽምበት በስምንተኛው ቀን እነዚህን ሁሉ አምጥቶ ያህዌ በሚመለክበት ድንኳን ደጃፍ በያህዌ ፊት ለካህኑ ይሰጣል፡፡",
      "24": "ካህኑም የበጉን ጥቦትና የወይራውን ዘይት ተቀብሎ ወደ ላይና ወደታች በመወዝወዝ ለአምላክ ልዩ መባ አድርጎ ካነሣ በኋላ ለካህኑ የተመደበ ድርሻ ይሆናል፡፡",
      "25": "ለበደል ዕዳ መሥዋዕት የቀረበውን የበግ ጥቦት ይረድ፤ ከደሙም ጥቂት ወስዶ በሕጉ መሠረት በሥርዓት የሚነጻውን ሰው ቀኝ ጆሮ ጫፍ፤ የቀኝ እጁንና የቀኝ እግሩን አውራ ጣቶች ይቀባ፤",
      "26": "ካህኑ ከዘይቱ ትንሽ በግራ እጁ መዳፍ ላይ አፍስሶ፤",
      "27": "በቀኝ እጁ ጣት እያጠቀሰ ከዚያ ጥቂቱን በያህዌ ፊት ሰባት ጊዜ ይረጫል፤",
      "28": "ከዚያም ጥቂቱን፤ ደሙን በቀባበት ተመሳሳይ ስፍራ በሰውየው ቀኝ ጆሮ ጫፍ፤ በቀኝ እጁና በቀኝ እግሩ አውራ ጣቶች ላይ ይቀባል፡፡",
      "29": "ካህኑ እጁ ላይ የተረፈውን ዘይት በሰውየው ራስ ላይ ያፈስሳል፤ በዚህም ዐይነት ሁኔታ የመንጻትን ሥርዓት በአምላክ ፊት ይፈጽማል፡፡",
      "30": "ከዚህም በኋላ ከርግቦቹም ሆነ ከዋኖሶቹ አንዱን የኃጢአት ስርየት መሥዋዕት",
      "31": "ሁለተኛውንም የሚቃጠል መሥዋዕት አድርጎ ከእህል መባ ጋር ያቀርባል፤ በዚህም ዐይነት ሁኔታ ካህኑ የመንጻትን ሥርዓት በያህዌ ፊት ይፈጽምለታል፡፡",
      "32": "አሠቃቂ የቆዳ በሽታ የነበረበት ሰው በሥርዓት ስለመንጻቱ የተመደበውን መሥዋዕት ሁሉ በድኽነቱ ምክንያት ለማቅረብ በማይችልበት ጊዜ የሚፈጽመው ሕግ ይህ ነው፡፡”",
      "33": "ያህዌ ለሙሴና ለአሮን የሚከተለውን ትእዛዝ ሰጣቸው፤",
      "34": "“እኔ ወደምሰጣችሁ ወደ ከነዓን ምድር በምትገቡበት ጊዜ አሠቃቂ የሆነ በሽታ ምልክት በአንድ ቤት መኖሩ ሲታወቅ የሚፈጸመው ሥርዓት ይህ ነው፤",
      "35": "የበሽታው ምልክት በቤቱ ውስጥ መኖሩን የተገነዘበ ማንም ሰው ሄዶ ለካህኑ ይንገር፤",
      "36": "ካህኑም ሄዶ የበሽታውን ዐይነት ከመመርመሩ በፊት በቤቱ ውስጥ ያለው ዕቃ ሁሉ እንዲወጣ ትእዛዝ ይስጥ፤ አለበለዚያ በቤቱ ውስጥ ያለው ነገር ሁሉ እርኩስ ይሆናል፤ ከዚያም በኋላ ካህኑ ወደ ቤት ገብቶ፤",
      "37": "የበሽታውን ዐይነት ይመረምራል፤ ግድግዳውን እየቦረቦሩ የሚበሉት አረንጓዴ ወይም ቀይ ዐይነት ዝንጉርጉር ምልክት ቢታይ፤",
      "38": "ከዚያ ቤት ወጥቶ ለሰባት ቀን እንዲዘጋ ያድርገው፡፡",
      "39": "በሰባተኛው ቀን ተመልሶ መጥቶ እንደገና ይመርምረው፤ የበሽታው ምልክት እያፋገ ተስፋፍቶ ቢገኝ፤",
      "40": "የበሽታው ምልክት ያለባቸው ድንጋዮች ተፈልፍለው ወጥተው ከከተማው ውጭ በሚገኘው በረከሰ ጉድፍ ማከማቻ እንዲጣሉ ይዘዝ፡፡",
      "41": "ከዚያም በኋላ የውስጡ ግድግዳ ሁሉ እንዲፋቅና ምርጊቱ ሁሉ ተቀርፎ ከከተማ ውጭ በሚገኘው በረከሰ ጉድፍ መጣያ እንዲጣል ያድርግ፡፡",
      "42": "ከዚህም በኋላ በእነዚያ በቀድሞዎቹ ድንጋዮች ምትክ ሌሎች አዳዲስ ድንጋዮች ተገንብተው ቤቱ በአዲስ ጭቃ ይመረግ፡፡",
      "43": "“ድንጋዮቹ ተወግደው፤ ግድግዳው ተፍቆ፤ ምርጊቱም ተነሥቶ ቤቱ በአዲስ ጭቃ ተመርጎ ከታደሰ በኋላ የበሽታው ምልክት እንደገና ቢታይ፤",
      "44": "ካህኑ ሄዶ ይመልከተው፤ የበሽታው ዐይነት እያፋገ የሚስፋፋ ከሆነ ቤቱ ርኩስ ነው፡፡",
      "45": "ስለዚህ መፍረስ አለበት፤ ድንጋዮቹ እንጨቱና ምርጊቱ ሁሉ ከከተማ ውጭ ተወስዶ በረከሰ ጉድፍ ማከማቻ ስፍራ ይጣል፤",
      "46": "ከተዘጋ በኋላ ወደዚያ ቤት የገባ ሰው ሁሉ እስከ ምሽት ድረስ ርኩስ ይሆናል፤",
      "47": "በዚያ ቤት ውስጥ የተኛ ወይም ምግብ የተመገበ ቢኖር ልብሱን ይጠብ፡፡",
      "48": "“ቤቱ እንደገና ታድሶ ከተለሰነ በኋላ ካህኑ መጥቶ በሚመለከትበት ጊዜ በሽታው የመስፋፋት ምልክት የማያሳይ ሆኖ ከተገኘ ግን ያ ቤት በህጉ መሠረት በሥርዓት ንጹሕ መሆኑን ካህኑ ያስታውቅ፤ ምክንያቱም የበሽታው ምልክት ጨርሶ ጠፍቶአል፡፡",
      "49": "ቤቱንም ለማንጻት ሁለት ወፎች፤ ጥቂት የጥድ እንጨት፤ ቀይ የሱፍ ግምጃ ክርና የሂሶጵ ቅጠል ይውሰድ፡፡:",
      "50": "ከወፎቹ አንዱን ንጹሕ የምንጭ ዉሃ ባለበት የሸክላ ዕቃ ላይ ይረደው፤ ",
      "51": "ከዚያም በኋላ የጥዱን እንጨት፣ የሂሶጱን ቅጠል፣ የቀዩን የሱፍ ግምጃ ክርና በሕይወት ያለውን ወፍ በታረደው ወፍ ደምና በምንጩ ውሃ ውስጥ ይንከረው፤ ቤቱንም ሰባት ጊዜ ይረጨዋል፡፡ ",
      "52": "በዚህም ዐይነት ሁኔታ ካህኑ ያንን ቤት በወፉ ደም፣ በንጹሑ ውሃ፣ ሕይወት ባለው ወፍ፣ በጥዱ እንጨት፣ በሂሶጱ ቅጠልና በቀዩ የሱፍ ግምጃ ክር እንዲነጻ ያደርገዋል፡፡ ",
      "53": "ከዚያም በኋላ በሕይወት ያለውን ወፍ ከከተማ ውጭ ወደ ሜዳ እንዲበር ይለቀዋል፤ በዚህም ዓይነት ሁኔታ የበሽታ ምልክት የነበረበትን ቤት የማንጻት ሥርዓት ይፈጽማል፤ ቤቱም በሕጉ መሠረት በሥርዓት የነጻ ይሆናል፡፡ ",
      "5456": "“ይህም ሁሉ አሠቃቂ ስለሆነ የቆዳ በሽታ፤ ስለማናቸውም የሚያሳክክ ነገር፤ ስለ ቁስል፤ እንደ ብጉር ላለ እባጭ፤ የእሳት ልብልብ ለሚመስል ቋቁቻ፤ እንዲሁም በልብስና በቤት ውስጥ ስለሚታይ አሠቃቂ ስለሆነ የቆዳ በሽታ ምልክት የሚፈጸም ሕግ ነው፡፡",
      "57": "ስለዚህም አንድ ነገር ንጹሕ መሆኑና አለመሆኑ በዚህ ሕግ ይወሰናል፡፡”"
    },
    "Chapter 15": {
      "1": "ከእስራኤል ሕዝብ እንዲመሩበት ያህዌ ለሙሴና ለአሮን የሚከተለውን የሥርዓት መመሪያ ሰጠ፤",
      "2": "ማንም ሰው ከአባለ ዘሩ የሚወጣ ፈሳሽ ቢኖርበት፤ ያ ፈሳሽ ነገር ርኩስ ነው፤",
      "3": "ይህም ማለት ከአባለ ዘሩ ቢፈስ ወይም መፍሰሱን ቢያቆም ያው ርኩስ ነው፤",
      "4": "የሚተኛበትም ሆነ የሚቀመጥበት ነገር ሁሉ ርኩስ ነው፡፡",
      "5": "አልጋውን የሚነካም ሆነ፥",
      "6": "ወይም ሰውየው በተቀመጠበት በማንኛውም ነገር ላይ ሁሉ የሚቀመጥ ሰው ልቡሱን አጥቦ፤ ሰውነቱንም ታጥቦ እስከ ማታ ድረስ ርኩስ ይሁን፡፡",
      "7": "ፈሳሽ ያለበትን ሰው የሚነካ ሁሉ ልብሱን አጥቦ፤ ሰውነቱንም ታጥቦ፤ እስከ ማታ ድረስ የረከሰ ይሆናል፡፡",
      "8": "ፈሳሽ ያለበት ሰው ንጹሕ በሆነ ሰው ምራቁን ቢተፋበት፤ ያ ሰው ልብሱን አጥቦ፤ ሰውነቱንም ታጥቦ፤ እስከ ማታ ድረስ የረከሰ ይሆናል፡፡",
      "9": "ፈሳሽ ያለበት ሰው የሚቀመጥበት ማንኛውም ኮርቻም ሆነ ወይም ወንበር የረከሰ ነው፤",
      "10": "ፈሳሽ ያለበት ሰው የተቀመጠበትን ዕቃ ሁሉ የሚነካ እስከ ማታ ድረስ የረከሰ ይሆናል፤ ሰውየው የተቀመጠበትን ማንኛውንም ዕቃ የያዘ ልብሱን አጥቦ ሰውነቱንም ታጥቦ፤ እስከ ማታ ድረስ የረከሰ ይሆናል፡፡",
      "11": "ፈሳሽ ያለበት ሰው እጁን ሳይታጠብ አንድን ሰው ቢነካ ያ ሰው ልብሱን አጥቦ፤ ሰውነቱንም ታጥቦ እስከ ማታ ድረስ ርኩስ ይሆናል፡፡",
      "12": "ፈሳሽ ያለበት ሰው የነካው ማንኛውም የሸክላ ዕቃ ቢኖር ይሰበር፤ ከእንጨት የተሠራ ዕቃ ሁሉ በውሃ ይታጠብ፡፡",
      "13": "ፈሳሽ ያለበት ሰው ከፈሳሽ በሽታው በዳነ ጊዜ በሕጉ መሠረት የነጻ እንዲሆን እስከ ሰባት ቀን ድረስ ይቆይ፤ ከዚያም በኋላ ልብሱን ይጠብ፤ በንጹሕ የምንጭ ውሃም ሰውነቱን ይታጠብ፤ በስርዓት የነጻም ይሆናል፡፡",
      "14": "በስምንተኛውም ቀን ሁለት ርግቦች ወይም ሁለት ዋኖሶች ያህዌ ወደሚመለክበት ድንኳን አምጥቶ ለካህኑ ይስጥ፤",
      "15": "ካህኑም ከእነርሱ አንዱን ኃጢአት የሚሠረይበት መሥዋዕት፤ ሌላውንም የሚቃጠል መሥዋእት አድርጎ ያቀርባል፤ በዚህም ሁኔታ ካህኑ ለሰውየው የመንጻትን ሥርዐት በያህዌ ፊት ይፈጽማል፡፡",
      "16": "ማንም ሰው ዘሩ ከአባለ ዘሩ ወጥቶ በሚፈስስበት ጊዜ መላ ሰውነቱን ታጥቦ እስከ ማታ ድረስ ርኩስ ይሆናል፡፡",
      "17": "ዘሩ የፈሰሰበት ማንኛውም ልብስም ሆነ ቆዳ በውሃ ይታጠብ እርሱም እስከ ምሽት ድረስ ርኩስ ይሆናል፤",
      "18": "ሴትና ወንድ አብረው ተኝተው በሚነሡበት ጊዜ ሁለቱም ሰውነታቸውን ታጥበው እስከ ምሽት ድረስ የረከሱ ይሆናሉ፡፡",
      "19": "ሴት የወር አበባ በምታይበት ጊዜ እስከ ሰባት ቀን ድረስ ርኩስ ትሆናለች፤ እርስዋንም የሚነካ ማንም ሰው እስከ ማታ ድረስ ርኩስ ይሆናል፡፡",
      "20": "በወር አበባዋ ጊዜ የምትቀመጥበትም ሆነ የምትተኛበት ነገር ሁሉ ርኩስ ነው፡፡",
      "21": "የምትተኛበትን አልጋም ሆነ ወይም እርስዋ የተቀመጠችበትን ነገር የሚነካ ሁሉ ልብሱን አጥቦ ሰውነቱን ታጥቦ እስከ ማታ ድረስ ርኩስ ይሆናል፡፡",
      "22": "በወር አበባዋ ወቅት ከእርስዋ ጋር የግብረ ሥጋ ግንኙነት የሚያደርግ ወንድ ቢኖር እርሱም እንደ እርስዋ በሕጉ መሠረት ያልነጻ ይሆናል፤",
      "23": "ስለዚህም እስከ ሰባት ቀን ድረስ በሥርዓት ያልነጻ ሆኖ ይቆያል፤ እርሱ የሚተኛበትም አልጋ በሥርዓት ያልነጻ ይሆናል፡፡",
      "24": "አንዲት ሴት ከወር አበባዋ ወቅት አልፎ ለብዙ ቀን የሚፈስ ወይም ከተመደበው የወር አበባዋ በኋላ ባለማቋረጥ የሚፈስ ደም ቢኖራት ደሙ እስከሚቆምበት ጊዜ ድረስ ልክ በወር አበባዋ ጊዜ እንደነበረችበት ሁኔታ የረከሰች ትሆናለች፡፡",
      "25": "በዚህም ጊዜ የምትተኛበትም አልጋ ሆነ የምትቀመጥበት ነገር ሁሉ ርኩስ ነው፡፡",
      "26": "እነርሱንም የሚነካ ሁሉ ስለሚረክስ ልብሱን አጥቦ፤ ሰውነቱን ታጥቦ እስከ ማታ ድረስ ርኩስ ይሆናል፡፡",
      "27": "የደምዋም መፍሰስ ከቆመ በኋላ እስከ ሰባት ቀን ትቆይ፤ ከዚያም በኋላ በሕጉ መሠረት በሥርዓት የነጻች ትሆናለች፡፡",
      "28": "በስምንተኛውም ቀን ሁለት ርግቦች ወይም ሁለት ዋኖሶች አምጥታ ያህዌ በሚመለክበት ድንኳን ደጃፍ ለካህኑ ትስጥ፤",
      "29": "ካህኑም አንዱን ኃጢአት የሚሰረይበት መሥዋዕት ሁለተኛውንም የሚቃጠል መሥዋዕት አድርጎ ያቀርባል፤ በዚህም ዐይነት የሴትዮይቱን የመንጻት ሥርዓት በያህዌ ፊት የፈጽማል፡፡",
      "30": "በሰፈር መካከል የሚገኘውንና ያህዌ የሚመለክበትን ድንኳን እንዳያረክሱ፤ ይህን ቢያደርጉ ግን በሞት እንደሚቀጡ የእስራኤልን ሕዝብ ስለ ርኩሰታቸው ሁሉ ያስጠነቅቃቸው ዘንድ ያህዌ ለሙሴ ነገረው፡፡",
      "31": "ከሰውነቱ ፈሳሽ ነገር ወይም የሚንጠባጠብ ዘር ስለሚወጣበት ወንድ፤",
      "32": "እንዲሁም የወር አበባ በማየት ላይ ስላለች ሴት ወይም ወንድም ሆነ ሴት ፈሳሽ ነገር ከሰውነታቸው በሚወጣ ጊዜ ወይም በሕጉ መሠረት በሥርዓት ካልነጻች ሴት ጋር ስለሚተኛ ወንድ የተሰጠ የሥርዓት መመሪያ ይህ ነው፡፡"
    },
    "Chapter 16": {
      "1": "ያልተቀደሰ እሳት ይዘው ወደ ያህዌ ፊት በቀረቡ ጊዜ ሁለቱ የአሮን ልጆች ከሞቱ በኋላ ያህዌ ሙሴን እንዲህ ሲል ተናገረው፤",
      "2": "“እኔ በታቦቱ ስርየት መክደኛ በደመና የምገለጥበት ስለሆነ፤ መጋረጃውን አልፎ ወደ ቅድስተ ቅዱሳን መግባት ያለበት ሁልጊዜ ሳይሆን በአንድ በተወሰነ ቀን ብቻ መሆኑን ለወንድምህ ለአሮን ንገረው፤ ይህን ትእዛዝ የማይፈጽም ከሆነ ይሞታል፤",
      "3": "ወደ ቅድስተ ቅዱሳን መግባት የሚችለውም ስለ ኃጢአት ስርየት መሥዋዕት አንድ ኮርማ፤ ለሚቃጠል መሥዋዕትም አንድ አውራ በግ ካቀረበ በኋላ መሆን አለበት፡፡”",
      "4": "ከዚህም በኋላ የሚከተለውን የሥርዐት መመሪያ ሰጠ፤-",
      "5": "“አሮን ወደ ቅድስተ ቅዱሳን ከመግባቱ በፊት ሰውነቱን ታጥቦ የክህነት ልብሱን ይልበስ፤ ይኸውም ከበፍታ የተሠራውን ቀሚስና ሱሪ ይልበስ፤ እንዲሁም ከበፍታ የተሠራውን ቀበቶ ይታጠቅ፤ ከበፍታ የተሠራውንም መጠምጠሚያ ራሱ ላይ ያድርግ፡፡",
      "6": "የእሥራኤልም ማኅበር ስለ ኃጢአት ማስተሠረያ መሥዋዕት ሁለት ተባዕት ፍየሎች፤ ለሚቃጠልም መሥዋዕት አንድ አውራ በግ ለአሮን ያምጡለት፡፡",
      "7": "የራሱንና የቤተሰቡንም ኃጢአት ለማስተሠረይ አንድ ኮርማ መሥዋዕት አድርጎ ያቅርብ፡፡",
      "8": "ከዚህም በኋላ ሁለቱን ፍየሎች ያህዌ ወደሚመለክበት ድንኳን ደጃፍ ይውሰድ፤",
      "9": "በዚያም አንዱ “ያህዌ” ሁለተኛው “ለዐዛዜል” የሚል ምልክት ያለባቸው ሁለት ድንጋዮች ወስዶ ዕጣ ያውጣ፤",
      "10": "አሮንም በዕጣ ለያህዌ የተመረጠውን ፍየል ስለ ኃጢአት ማስተሠረያ መሥዋዕት አድርጎ ያቀርባል፡፡",
      "11": "ለዐዛዜል የተመረጠውም ፍየል ከነ ሕይወቱ ወደ ያህዌ ይቀርባል፤ የሕዝቡንም ኃጢአት ተሸክሞ ወደ በረሓ ይለቀቃል፡፡",
      "12": "አሮንም ኮርማውን ስለ ራሱና ስለ ቤተሰቡ የኃጢአት ማስተሠረያ መሥዋዕት በማድረግ ይረደው፤",
      "13": "ከመሠዊያው የሚቃጠል የእሳት ፍም በጥናው ሞልቶም ሁለት እፍኝ ጣፋጭ ሽታ ያለውን የተወቀጠ ደቃቅ ዕጣን በመውሰድ ወደ ቅድስተ ቅዱሳን ያግባ፤",
      "14": "እዚያም በያህዌ ፊት በእሳቱ ላይ ዕጣን ይጨምርበት፤ እርሱም አይቶ እንዳይሞት የእጣኑ ጪስ የሥርየት መክደኛውን ይሸፍነው፡፡",
      "15": "ከኮርማውም ደም ጥቂት ወስዶ በጣቱ እየነከረ በስርየት መክደኛው ላይ ከፊት ለፊት በኩል ይርጭ፤ እንዲሁም ከእርሱ ጥቂቱን በኪዳኑ ታቦት ፊት ሰባት ጊዜ ይርጨው፡፡",
      "16": "ከዚህም በኋላ ለሕዝቡ የኃጢአት ማስተሠረያ የሆነውን ፍየል ይረድ፤ ደሙንም ወደ ቅድስተ ቅዱሳን አስገብቶ በኮርማው ደም ባደረገው ዐይነት፤ በስርየት መክደኛው ላይ፤ እንዲሁም በኪዳኑ ታቦት ፊት ይርጨው፡፡",
      "17": "በዚህም ዐይነት ሁኔታ ቅድስተ ቅዱሳኑን ከእስራኤል ሕዝብ ርኩሰትና ከኃጢአታቸውም ሁሉ ለማጥራት የማንጻትን ሥርዓት ይፈጽማል፤ በሕጉ መሠረት በሥርዓት ንጹሕ ባልሆነ ሰፈር መካከል ስለሚገኝ ድንኳኑንም ለማንጻት እንዲሁ ያደርጋል፡፡",
      "18": "የማንጻቱንም ስርዓት ለመፈጸም አሮን ወደ ቅድስተ ቅዱሳን ከገባበት ሰዓት ጀምሮ ከዚያ እስከሚወጣ ድረስ በድንኳኑ ውስጥ ማንም አይገኝ፤ ራሱንና ቤተሰቡን እንዲሁም መላውን የእስራኤል ሕዝብ በሚያነጻበት ጊዜ፤",
      "19": "የሚቃጠል መሥዋዕት ወደሚቀርብበት መሠዊያ ሄዶ ያንጻው፡፡ ከኮርማውና ከፍየሉ ደም ጥቂት ወስዶ በመሠዊያው አራት ማእዘን ጉጦች ላይ ይቀባ፤",
      "20": "ከደሙም ጥቂቱን ወስዶ በጣቱ እየነከረ በመሠዊያው ላይ ሰባት ጊዜ ይርጭ፤ በዚህም ዐይነት ሁኔታ ከእሥራኤል ሕዝብ ኃጢአት በማንጻት መሠዊያውን የተቀደሰ ያደርገዋል፡፡",
      "21": "አሮን ቅድስተ ቅዱሳኑን፣ ያህዌ የሚመለክበትን ድንኳን፣ የቀረውን ክፍልና መሠዊያውንም የማንጻት ስርዓት ከፈጸመ በኋላ ለዐዛዜል የተመረጠውን ፍየል ወስዶ ለያህዌ ያቀርባል፡፡",
      "22": "ሁለት እጆቹን በፍየሉ ራስ ላይ ይጭናል፤ የሕዝቡን ክፋት ኃጢአትና፤ ዐመፅ ሁሉ በመናዘዝ አዛውሮ በፍየሉ ራሱ ላይ ያሸክመዋል፤ ከዚህ በኋላ ፍየሉ ለዚህ ሥራ በተመደበ ሰው ተነድቶ ወደ በረሓ ይሰደዳል፡፡",
      "23": "ይኸውም ፍየሉ ኃጢአታቸውን ሁሉ ተሸክሞ ምንም ሰው ወደማይኖርበት ምድረ በዳ ርቆ በመሄድ ይሰደዳል ማለት ነው፡፡",
      "24": "አሮንም ወደ ድንኳኑ ይግባ፤ ወደ ቅድስተ ቅዱሳን ከመግባቱ በፊት ለብሶት የነበረውን የክህነት ልብስ አውልቆ በዚያ ይተወው፤",
      "25": "በተቀደሰውም ቦታ ሰውነቱን ታጥቦ የዘወትር ልብሱን ይልበስ፤ ከዚያም ወጥቶ የራሱንና የሕዝቡን ኃጢአት ለማስተሰረይ የሚቃጠለውን መሥዋዕት ያቅርብ፡፡",
      "26": "ኃጢአትን ለማስተሰረይ መሥዋዕት ሆኖ የቀረበውንም የእንስሳ ስብ በመሠዊያው ላይ ያቃጥለው፤",
      "27": "የተመረጠውን ፍየል እየነዳ ወደ በረሓ ይዞት ሄዶ የነበረውም ሰው ወደ ሰፈር ከመግባቱ በፊት ልብሱን ይጠብ፤ ሰውነቱንም ይታጠብ፡፡",
      "28": "ስለ ኃጢአት ስርየት መሥዋዕት ሆነው የቀረቡትና ኃጢአትን ለማስተሰረይ ደማቸው ወደ ቅድስተ ቅዱሳን ገብቶ የነበረው ኮርማና ፍየልም በድን ከሰፈር ወደ ውጭ ተወስዶ በእሳት ይቃጠል፤ እንዲሁም ቆዳቸው፤ ስጋቸውና ሆድ እቃቸው በሙሉ ይቃጠል፡፡",
      "29": "እነርሱንም የሚያቃጥለው ሰው ወደ ሰፈር ከመመለሱ በፊት ልብሱን ይጠብ፤ ሰውነቱንም ይታጠብ፡፡",
      "30": "ከዚህ የሚከተሉትን የሥርዓት መመሪያዎች በሚመጡት ዘመናት ሁሉ ትጠብቁአቸዋላችሁ፡- ሰባተኛው ወር በገባ በዐሥረኛው ቀን እስራኤላውያንና በእነርሱ መካከል የሚኖሩ የውጭ አገር ሰዎች መጾም አለባቸው፤ በዚያን ቀን ምንም ሥራ አይሥሩበት፡፡",
      "31": "በዚያን ዕለት በሕጉ መሠረት የመንጻት ሥርዓት ሁሉ መፈጸም አለበት፤ ስለዚህም በሕጉ መሠረት በያህዌ ፊት በሥርዓት የነጹ ይሆናሉ፤",
      "32": "ያም ዕለት የሚጾሙበትና ምንም ሥራ የማይሠሩበት የተቀደሰ ቀን ይሆናል፤ እነዚህም የሥርዓት መመሪያዎች በሚመጣው ዘመን ሁሉ ተጠብቀው ይኖራሉ፡፡",
      "33": "በአባቱ ምትክ ሊቀ ካህናት እንዲሆን ተለይቶ በአግባቡ የሚሾመው ካህን የመንጻትን ሥርዓት መፈጸም አለበት፤ እርሱም የክህነት ልብሱን ለብሶ፤",
      "34": "ቅድስተ ቅዱሳንን፤ ያህዌ ከሚመለክበት ድንኳን ቀሪውን ክፍል፤ መሠዊያውን፤ ካህናቱን፤ ሕዝቡንም ሁሉ የማንጻት ሥርዓት ይፈጽማል፤",
      "35": "እነዚህም ሥርዓቶች በሚመጣው ዘመን ሁሉ ተጠብቀው ይኖራሉ፤ ይህም የማንጻት ሥርዓት ሕዝቡን ከኃጢአታቸው ሁሉ ለማንጻት በዓመት አንድ ጊዜ ይፈጸማል፡፡",
      "36": "በዚህም ዐይነት ሙሴ ፈጣሪ እንዳዘዘው አደረገ፤"
    },
    "Chapter 17": {
      "1": "ያህዌ ሙሴን እንዲህ ሲል ተናገረው፥",
      "2": "«አንተ አሮንንና ልጆቹን ከእስራኤልም ልጆች ሁሉ ጋር ተናገራቸው። ይህን ያህዌ አዘዘ፤",
      "3": "የእስራኤል ቤት ወገን የሆነ ማንኛውም ሰው፣ በመገናኛው ድንኳን ደጅ ሳይሆን በማናቸውም ስፍራ ላም፣ በግ ወይም ፍየል ቢያርድ፣",
      "4": "ህዌ ፊት ለመቅረብ ወደ መገናኛው ድንኳን ደጅ አምጥቶ ለእግዚአብሔር መሥዋዕት ያቀረበ ካልሆነ፣ ደም የፈሰሰ ስለ ሆነ በዚያ ሰው ላይ ይቆጠራል። ያ ሰው ደም ፈሶበታል፤ ከሕዝቡም ይጥፋ።",
      "5": "ይህም የእስራኤል ልጆች በሜዳ የሚያርዱትን መሥዋዕታቸውን ወደ እግዚአብሔር ፊት ወደ መገናኛው ድንኳን ደጅ ለካህን መሥዋዕት እንዲያቀርቡ ነው፤ ወደ እግዚአብሔር ፊት ለሰላም መሥዋዕት ያቀርቡዋቸው ዘንድ።",
      "6": "ካህኑም ደሙን በእግዚአብሔር መሠዊያ ላይ በመገናኛው ድንኳን ደጅ ያፈሰሰዋል፤ ስብም ያቃጥለዋል፥ ለእግዚአብሔር መሥዋዕት ለምቹና ሽታ የሚያበስል እንዲሆን።",
      "7": "ከእንግዲህ ወዲያ መሥዋዕት ለሚያርዱት ድግሞች* አያቅርቡም፤ ይህ ለእነርሱ በዘላለም ሥርዓት ይሁን።",
      "8": "ለእነርሱም እንዲህ በላቸው፤ የእስራኤል ቤት ወገን የሆነ ማንኛውም ሰው፣ ወይም በመካከላችሁ የሚኖር እንግዳ ከእናንተ ጋር የሚኖር፣ የሚቃጠል መሥዋዕት ወይም ሌላ መሥዋዕት ቢያቀርብ፥",
      "9": "ወደ እግዚአብሔር ፊት ወደ መገናኛው ድንኳን ደጅ አምጥቶ እንዲያቀርበው ካልመጣ፣ ከሕዝቡ ይጥፋ።",
      "10": "የእስራኤል ቤት ወገን የሆነ ማንኛውም ሰው፣ ወይም በመካከላችሁ የሚኖር እንግዳ ማንኛውም ደም ቢበላ፣ በደም በላይ የሆነን ቍጣ አትሆንም፥ ከሕዝቤ አጠፋዋለሁ።",
      "11": "የሥጋው ሕይወት በደም ውስጥ ነውና፤ እኔም ደሙን በመሠዊያው ላይ ለእናንተ ስለ ኃጢአታችሁ ለመስርያ ሰጠሁት፤ ደም ያ ሥጋን ይሰርዛልና።",
      "12": "ስለዚህ ለእስራኤል ልጆች እንዲህ ብዬላቸዋለሁ፤ ከእናንተ ውስጥ ማንም ደም አይብላ፤ በመካከላችሁ የሚኖረው እንግዳ ደም አይብላ።",
      "13": "የእስራኤል ልጆች ወይም በመካከላችሁ የሚኖረው እንግዳ የሚበላውን አውሬ ወይም ወፍ ቢያዝ፣ ደሙን ያፈስስ፥ በዐፈርም ይሸፍነው።",
      "14": "የማንኛውም ሥጋ ሕይወት ደሙ ነውና፤ ስለዚህ ለእስራኤል ልጆች እንዲህ ብዬላቸዋለሁ፤ የማንኛውንም ሥጋ ደም አትብሉ፤ የማንኛውም ሥጋ ሕይወት ደሙ ነውና፤ የበላው ሁሉ ይጠፋል።",
      "15": "የተፈጥሮ ሞት የሞተውን ወይም አውሬ የገደለውን ማንኛውም ሰው ወይም እንግዳ ቢበላ፣ ልብሱን ያጥብ፥ በውኃም ይታጠብ፥ እስከ ማታ ድረስ ርኩስ ይሆናል፤ ከዚያም በኋላ ንጹሕ ይሆናል።",
      "16": "ነገር ግን ባያጥብ ልብሱንም፣ ሰውነቱንም ባያጠብ፣ ኃጢአቱን ይሸከማል።»"
    },
    "Chapter 18": {
      "1": "ያህቬህ(יהוה) ሙሴን እንዲህ ሲል ተናገረው፤ “ለእሥራኤል ልጆች እንዲህ በላቸው፤ ‹እኔ አምላካችሁ ነኝ፤",
      "2": "አንድ ጊዜ በኖራችሁባት በግብጽ ምድር ወይም አሁን እኔ በማስገባችሁ በከነዓን ምድር የሚኖሩ ሕዝቦች የሚፈጽሙትን አስጸያፊ ተግባር አትከተሉ፤",
      "3": "ሕግጋቴን ጠብቁ፤ ትእዛዛቴንም ፈጽሙ፤ እኔ ያህቬህ(יהוה) አምላካችሁ ነኝ፡፡",
      "4": "እኔ የምሰጣችሁን ሥርዓትና ሕግ ተከተሉ፤ ይህንንም በማድረግ ሕይወታችሁን ታድናላችሁ፤ እኔ አምላካችሁ ነኝ፡፡›”",
      "5": "ያህቬህ(יהוה) የሚከተሉትን የሥርዓት መመሪያዎች ሰጠ፡- ከእናንተ ማንም ሰው ከሥጋ ዘመዶቹ ጋር የግብረ ሥጋ ግንኙነት መፈጸም የለበትም፤ እኔ አምላካችሁ ነኝ፤",
      "6": "ከእናትህ ጋር የግብረ ሥጋ ግንኙነት በማድረግ አባትህን አታሳፍር፤ የገዛ እናትህንም አታዋርዳት፡፡",
      "7": "ከሌሎቹ ሚስቶቹም ጋር የግብረ ሥጋ ግንኙነት በማድረግ አባትህን አታሳፍር፤",
      "8": "ከእህትህ ጋር የግብረ ሥጋ ግንኙነት አትፈጽም፤ እንዲሁም አብሮ አደግህ ወይም በውጭ ያደገች ብትሆንም የእንጀራ አባትህ ወይም እናትህ ልጅ ከሆነችው እህትህ ጋር የግብረ ሥጋ ግንኙነት አታድርግ፡፡",
      "9": "ሐፍረት እንዳይሆንብህ ከልጅ ልጅህ ጋር የግብረ ሥጋ ግንኙነት አታድርግ፡፡",
      "10": "የአባትህና የእንጀራ እናትህ ልጅ ከሆነችው እህትህ ጋር የግብረ ሥጋ ግንኙነት አታድርግ፤ ምክንያቱም እርስዋም ያው የገዛ እህትህ ነች፡፡",
      "11": "የአባትህ ወይም የእናትህ እህት ከሆነችው አክስትህ ጋር የግብረ ሥጋ ግንኙነት አታድርግ፤ ምክንያቱም እርስዋ የወላጅ አባትህ ወይም እናትህ የቅርብ ዘመድ ናት፡፡",
      "12": "ከአጎትህ ሚስት ጋር የግብረ ሥጋ ግንኙነት አታድርግ፤ ምክንያቱም እርስዋም እንደ አክስትህ የምትቆጠር ናት፡፡",
      "13": "የልጅህ ሚስት፤",
      "14": "ወይም የወንድምህ ሚስት ከሆነችው ምራትህ ጋርም እንዲሁ አታድርግ፡፡",
      "15": "ከዚህ በፊት በግብረ ሥጋ ከምታውቃት ሴት የተወለደች ልጅዋ ወይም ከልጅ ልጅዋ ጋር የግብረ ሥጋ ግንኙነት አታድርግ፤ ምክንያቱም ከአንተ ጋር የተዛመዱ ስለሆኑ ዝሙት ይሆንብሃል፡፡",
      "16": "ሚስትህ በሕይወት እያለች የሚስትህን እህት አታግባ፤ ምክንያቱም በጣውንትነት የሚተያዩ ይሆናሉ፡፡",
      "17": "የወር አበባ ካላት ሴት ጋር የግብረ ሥጋ ግንኙነት አታድርግ፤ ምክንያቱም እርስዋ በሕጉ መሠረት በሥርዓት ያልነጻች ናት፡፡",
      "18": "ከሌላ ሰው ሚስት ጋር የግብረ ሥጋ ግንኙነት በመፈጸም ራስህን አታርክስ፡፡",
      "19": "ከልጆችህ ማንኛውንም ሞሌክ ለተባለው ባዕድ አምላክ የሚቃጠል መሥዋዕት ይሆን ዘንድ አሳልፈህ አትስጥ፤ ምክንያቱም የያህቬህ(יהוה) አምላክህን ስም የሚያሳፍር ይሆናል፤ እኔ አምላክህ ነኝ፡፡",
      "20": "በያህቬህ(יהוה) ዘንድ የተጠላ ስለሆነ፤ ከሴት ጋር እንደሚደረገው ሁሉ ማንም ሰው ከወንድ ጋር የግብረ ሥጋ ግንኙነት አያድርግ፡፡",
      "21": "ወንድ ወይም ሴት ማንም ሰው ከእንስሳ ጋር የግብረ ሥጋ ግንኙነት አያድርግ፤ እንዲህ ያለው አስነዋሪ ነገር በሥርዓት የረከስህ ያደርግሃል፡፡",
      "22": "ወደ ምድራቸው ያስገባህ ዘንድ ያህቬህ(יהוה) ከፊትህ የሚያስወግዳቸው አረማውያን ራሳቸውን ያረከሱባቸው ስለሆኑ ከእነዚህ ድርጊቶች በአንዱ እንኳ ራስህን አታርክስ፡፡",
      "23": "የእነርሱ ሥራ ምድርን ስላረከሳት አምላክህ በዚያ የሚኖሩትን ሕዝብ ተጸይፎ በማስወገድ ምድሪቱን በመቅጣት ላይ ነው፡፡",
      "24": "እነርሱ ይህን ሁሉ አጸያፊ ነገር በማድረግ ምድሪቱን አረከሱ፤ እናንተ ግን ይህን ሁሉ አታድርጉ፤ እስራኤላውያንም ሆናችሁ ወይም በእናንተ መካከል የሚኖሩ የውጭ አገር ተወላጆች ሁላችሁም የአምላክን ሕግና ትእዛዝ መጠበቅ ይገባችኋል፡፡",
      "25": "እንዲህም ብታደርጉ ምድሪቱ ከእናንተ በፊት የነበሩ አረማውያንን እንደ ተጸየፈች እናንተን አትጸየፍም፡፡",
      "26": "ከእነዚህ ሁሉ አሳፋሪ ነገሮች አንዱን እንኳ የሚያደርግ ሰው ከያህቬህ(יהוה) ሕዝብ እንደ አንዱ ሆኖ አይቆጠርም፡፡",
      "27": "ከዚህም ቀጥሎ ያህቬህ(יהוה) “እኔ የምሰጣችሁን ትእዛዛት ሁሉ ፈጽሙ፤ ከእናንተ በፊት በምድሪቱ ይፈጽሙት የነበረውን መጥፎ ልማድ አትከተሉ፤ ከእነዚህ አሳፋሪ ተግባራት አንዱንም በመፈጸም ራሳችሁን አታርክሱ፤ እኔ ፈጣሪ አምላክችሁ ነኝ” አለ፡፡"
    },
    "Chapter 19": {
      "1": "ያህዌ ሙሴን እንዲህ አለው፤",
      "2": "‹ለእስራኤል ሕዝብ ይህን ንገር፤ እኔ አምላካችሁ ቅዱስ ነኝ፤ እናንተም ቅዱሳን ሁኑ፤",
      "3": "ከእናንተ እያንዳንዱ እናትና አባቱን ያክብር፤ እኔ ባዘዝሁት መሠረት ሰንበቴን ይጠብቅ፤ እኔ ያህዌ አምላካችሁ ነኝ፡፡›",
      "4": "‹አኔን ትታችሁ ጣዖት አታምልኩ፤ አማልክትን ከብረት ሠርታችሁ አትስገዱላቸው፤ እኔ ያህዌ አምላካችሁ ነኝ፡፡›",
      "5": "‹ደህንነት ስለሚገኝበት የኅብረት መሥዋዕት አንድ ዐይነት እንስሳ በምታርዱበት ጊዜ፤ የሰጠኋችሁን የሥርዓት መመሪያ ጠብቁ፤ መሥዋዕቱም በእኔ ዘንድ ተቀባይነት ይኖረዋል፡፡›",
      "6": "‹ሥጋውም እንስሳው በታረደበት ዕለት ወይም በማግሥቱ መበላት አለበት፤ እስከ ሦስተኛው ቀን ተርፎ የቆየ ማናቸውም ሥጋ በእሳት ይቃጠል፡፡›",
      "7": "‹ምክንያቱም እርሱ ጊዜው ስላለፈ በመርከሱ ለመብላት ያጸይፋል፤ ማንም ሰው ከእርሱ ቢበላ መሥዋዕቱን አልቀበልለትም፤›",
      "8": "‹ከእርሱ የሚበላ ማንም ሰው ለእኔ የተቀደሰውን እንደ ተራ ነገር በመቁጠሩ በደል ይሆንበታል፤ ከሕዝቤም እንደ አንዱ ሆኖ አይቆጠርም፡፡›",
      "9": "‹የምድራችሁን መከር በምትሰበስቡበት ጊዜ በእርሻችሁ ድንበር ያለውን እህል አትጨዱ፤ ስታጭዱ የቀረውንም ቃርሚያ ለመሰብሰብ ወደ ኋላ፤ አትመለሱ፤›",
      "10": "‹የወይን መከርህንም ስትሰበስብ በሐረጉ ላይ ተሰውሮ የቀረውን የወይን ዘለላ አጥርተህ ለመልቀም እንደገና ወደ ኋላ አትመለስ፤ ይህን ሁሉ ለድሆችና ለመጻተኞች ተውላቸው፤ እኔ ያህዌ አምላካችሁ ነኝ፡፡›",
      "11": "‹አትስረቁ አታታልሉ፤ ውሸት አትናገሩ፤›",
      "12": "‹ልትፈጽመው የማትችለውን ተስፋ በእኔ ስም አትስጥ፤ ይህን ብታደርግ ስሜን ታስነውራለህ እኔ ያህዌ አምላክህ ነኝ፡፡›",
      "13": "‹ባልንጀራህን አታጭበርብረው ወይም ንብረቱን አትቀማው፤ ቀጥረህ የምታሠራውን ሰው ደመወዙን ለአንድ ቀን ሌሊት እንኳ በአንተ ዘንድ ሳታሳድር ወዲያው ክፈለው፡፡›",
      "14": "‹ደንቆሮውን አትስደብ፤ ዐይነ ስውሩንም ለማሰናከል በፊቱ እንቅፋት አታኑር፤ አምላክህን ፍራ፤ እኔ ያህዌ አምላክህ ነኝ፡፡›",
      "15": "‹የፍርድ ውሳኔ በምትሰጥበት ጊዜ ታማኝና ትክክለኛ ሁን፤ ለሁሉም በትክክል ፍረድ እንጂ ድኻውን ስለድህነቱ አድልዎ አታድርግለት፤ ባለጸጋውንም ስለ ሀብቱ ብዛት አትፍራው፡፡›",
      "16": "‹በሕዝብህ መካከል እየዞርህ የስም አጥፊነት ወሬ አታሰራጭ፤ ሰውን ወደ ሞት አደጋ የሚያደርስ ምንም ነገር አታድርግ፤ እኔ ያህዌ አምላክህ ነኝ፡፡›",
      "17": "‹በማንም ላይ ቂም አትያዝ፤ በእርሱ ምክንያት በደል እንዳትፈጽም ከእርሱ ጋር ያለህን አለመግባባት በስምምነት አስወግድ፡፡›",
      "18": "‹ሰውን ሁሉ እንደ ራስህ አድርገህ ውደድ እንጂ በማንም ላይ በቀል አትፈጽም ቂምም አትያዝ እኔ ያህዌ ነኝ፡፡›",
      "19": "‹ትእዛዛቴን ጠብቁ፤ አንዱን እንስሳ ከሌላው ጋር አታዳቅል፤ በአንድ እርሻ ላይ ሁለት ዐይነት እህል አትዝራ፤ ከሁለት ዐይነት ነገር ተፈትሎ የተሠራ ነገር አትልበስ፡፡›",
      "20": "‹አንድ ሰው ልጃገረድ የሆነች አገልጋዩን ለሌላ ሰው ቁባት ትሆን ዘንድ ለመሸጥ ካስማማ በኋላ ገዥው ገንዘቡን ከፍሎ ከመጨረሱ በፊት ሻጩ ከልጃገረዲቱ ጋር የግብረ ሥጋ ግንኙነት ቢያደርግ ሁለቱም ይቀጣሉ፤ ሆኖም እርስዋ ገና ነፃ ያልወጣች አገልጋዩ ስለሆነች የሞት ቅጣት አይፈጸምባቸውም፡፡›",
      "21": "‹ይህን በደል የፈጸመ ሰው ለበደል ዕዳ የሚከፈል መሥዋዕት አንድ የበግ አውራ እኔ ወደምመለክበት ድንኳን ደብረ ሲና ወደ እኔ ያምጣ፡፡›",
      "22": "‹ካህኑም የዚያን ሰው ኃጢአት ለማስወገድ በመሥዋዕቱ በሕጉ መሠረት የመንጻትን ሥርዓት ይፈጽማል፡፡ ያህዌም በደሉን ይቅር ይለዋል፡፡›",
      "23": "‹ወደ ከነዓን ምድር ገብታችሁ ማንኛውንም ፍሬ የሚሰጥ ዛፍ በምትተክሉበት ጊዜ እስከ መጀመሪያው ሦስት ያመት ድረስ የሚሰጠው ፍሬ በሕጉ መሠረት በሥርዓት ያልነጻ መሆኑን አስታውሱ፡፡ በእነዚህም ዓመታት ውስጥ ፍሬውን አትብሉ፡፡›",
      "24": "‹በአራተኛው ዓመት እኔን ታመሰግኑበት ዘንድ ለያህዌ የተለየ ስጦታ ይሁን፡፡›",
      "25": "‹በአምስተኛው ዓመት ግን ፍሬውን ትበላላችሁ፤ ይህን ብታደርጉ ዛፎቻችሁ በየጊዜው የሚሰጡአችሁ ፍሬ ይበልጥ እየበዛ ይሄዳል፤ እኔ ያህዌ አምላካችሁ ነኝ፡፡›",
      "26": "‹ደም ያለበትን ሥጋ አትብሉ፤ የአስማትን ነገር አትከተሉ፤›",
      "27": "‹የራስ ጠጉራችሁን ዙሪያውን አትከርክሙት፤ ጢማችሁንም አሳጥራችሁ አትቁረጡት፤ በሰውነታችሁ ላይ ንቅሳት አታድርጉ፤ ወይም ለሙታን በማዘን ሰውነታችሁን አትቆራርጡ፤ እኔ ያህዌ ነኝ፡፡›",
      "28": "‹ለሙታን በማዘን ሰውነታችሁን አትቆራርጡ፤ በሰውነታችሁም ላይ ጽሕፈት አታድርጉ፤ እኔ ያህዌ ነኝ፡፡›",
      "29": "‹በአረማውያን መቅደስ ዝሙት እንዲፈጸምባቸው በማድረግ ሴቶች ልጆችህን አታርክስ፤ ይህን ብታደርግ ወደ ባእዳን አማልክት ትመለሳለህ፤ ምድሪቱም በግልሙትና ርኩሰት የተሞላች ትሆናለች፡፡›",
      "30": "‹ሰንበትን ጠብቅ፤ እኔ የምመለክበትንም ስፍራ አክብር፤ እኔ ያህዌ ነኝ፡፡›",
      "31": "‹ከሙታን ጠሪዎች ወይም ከጠንቋዮች ምክር አትጠይቅ፤ ይህን ብታደርግ የረከስህ ትሆናለህ፤ እኔ ያህዌ አምላክህ ነኝ፡፡›",
      "32": "‹በዕድሜ የገፉ ሽማግሌዎች ስታይ ከተቀመጥህበት በመነሳት አክብራቸው፤ እኔንም በማክበር ታዘዝ፤ እኔ ያህዌ ነኝ፡፡›",
      "33": "‹በምድራችሁ የሚኖሩ መጻተኞችን አታጉላሉ፤›",
      "34": "‹ለእስራኤላዊ ወገናችሁ በምታደርጉት ዐይነት መልካም ነገር አድርጉላቸው፤ እንደራሳችሁም አድርጋችሁ ውደዱአቸው፤ እናንተም ከዚህ በፊት በግብጽ ምድር መጻተኞች እንደነበራችሁ አስታውሱ፤ እኔ ያህዌ አምላካችሁ ነኝ፡፡›",
      "35": "‹በመለኪያም ሆነ በመስፈሪያ ወይም በሚዛን አታጭበርብሩ፤›",
      "36": "‹ታማኝና ትክክለኛ የሆኑ ሚዛን፤ መስፈሪያና መለኪያ ይኑራችሁ፡፡ ከግብጽ ምድር ያወጣኋችሁ አምላካችሁ እኔ ያህዌ ነኝ፤›",
      "37": "‹ለሰጠኋችሁ ሕግና ትእዛዛት ሁሉ ታማኞች ሁኑ፤ እኔ ያህዌ ነኝ፡፡›"
    },
    "Chapter 20": {
      "1": "ያህዌህ ሙሴን እንዲህ አለው፤",
      "2": "“ለእስራኤል ሕዝብ እንዲህ ብለህ ንገር፡- ከእናንተም ሆነ ወይም በመካከላችሁ ከሚኖሩት የውጭ አገር ተወላጆች ውስጥ ማንም ሰው ሞሌክ ተብሎ ለሚጠራው ባዕድ አምላክ ከልጆቹ አንዱን አሳልፎ ሰጥቶ ቢገኝ መላው የእስራኤል ሕዝብ በድንጋይ ወግሮ ይግደለው፡፡",
      "3": "ማንም ሰው ከልጆቹ አንዱን ለሞሌክ አሳልፎ በመስጠት የተቀደሰውን ድንኳኔን ቢያረክስና ቅዱስ ስሜንም ቢያዋርድ እኔ በዚያ ሰው ላይ ቅጣት አመጣበታለሁ፤ ከዚያም በኋላ ከሕዝቤ እንደ አንዱ አድርጌ አልቆጥረውም፡፡",
      "4": "ነገር ግን ሕዝቡ ያ ሰው ያደረገውን ሁሉ በቸልተኛነት ቢያልፈውና በሞት ባይቀጣው፤",
      "5": "እኔ እራሴ በዚያ ሰውና በመላ ቤተሰቡ እንዲሁም ለእኔ ታማኝ ባለመሆን ለሞሌክ በመስገድ ከእርሱ ጋር በሚተባበሩት ሁሉ ላይ መዓቴን አመጣለሁ፤ ከዚያም በኋላ የእኔ ሕዝብ ሊሆኑ አይችሉም፡፡",
      "6": "“ማንም ሰው ምክር ለመጠየቅ ወደ ሙታን መናፍስት ጠሪዎችና ወደ ጠንቋዮች ቢሄድ፤ መአቴን በእርሱ ላይ አመጣለሁ፤ ከዚያም በኋላ ከሕዝቤ እንደ አንዱ አድርጌ አልቆጥረውም፤",
      "7": "ሁለንተናችሁን የተቀደሰ አድርጉ፤ ምክንያቱም እኔ ያህዌህ አምላካችሁ ነኝ፤",
      "8": "ትእዛዛቴን ጠብቁ፤ ምክንያቱም እኔ እናንተን የምቀድሳችሁ አምላካችሁ ነኝ፡፡”",
      "9": "ያህዌህ የሚከተሉት የሥርዓት መመሪያዎች ሰጠ፤ አባቱን ወይም እናቱን የሚሳደብ በሞት ይቀጣ፤ በሞት የሚቀጣውም በራሱ በደል ነው፡፡",
      "10": "አንድ ሰው እሥራኤላዊ ከሆነ ወገኑ ሚስት ጋር ቢያመነዝር፤ አመንዝራውና አመንዝራይቱ ሁለቱም በሞት ይቀጡ፤",
      "11": "አንድ ሰው የአባቱ ሚስት ከሆነችው ከማንኛዋም ሴት ጋር የግብረ ሥጋ ግንኙነት ቢፈጽም፤ እርሱና ሴትየዋ ሁለቱም በሞት ይቀጡ፤ በሞት የሚቀጡትም በራሳቸው በደል ነው፡፡",
      "12": "አንድ ሰው ከምራቱ ጋር ቢያመነዝር ሁለቱም በሞት ይቀጡ፤ የሥጋን ዝምድና በዝሙት በማርከሳቸው በሞት የሚቀጡትም በራሳቸው በደል ነው፡፡",
      "13": "አንድ ወንድ ከሌላው ወንድ ጋር የግብረ ሥጋ ግንኙት ቢፈጽም ሁለቱም አሳፋሪ ነገር ስላደረጉ በሞት ይቀጡ፤ ስለመሞታቸውም ኃላፊነቱ የራሳቸው ይሆናል፡፡",
      "14": "አንድ ሰው እናትና ሴት ልጅዋን ቢያገባ፤ ስለፈጸሙት አሳፋሪ ድርጊት ሦስቱም በእሳት ተቃጥለው ይገደሉ፤ እንዲህ ያለው ነገር በመካከላችሁ መፈጸም የለበትም፡፡",
      "15": "አንድ ሰው ከእንስሳ ጋር የግብረ ሥጋ ግንኙነት ቢያደርግ እርሱም እንስሳውም ይገደሉ፤",
      "16": "አንዲት ሴት ከእንስሳ ጋር የግብረ ሥጋ ግንኙነት ለማድረግ ብትሞክር እርስዋም እንስሳውም ይገደሉ፤ ስለመሞታቸውም ኃላፊነቱ የራሳቸው ይሆናል፡፡",
      "17": "አንድ ሰው እኅቱን ወይም በአንድ በኩል ብቻ ከአባቱ ወይም ከእናቱ የተወለደችውን እኅቱን ቢያገባ በሕዝብ ፊት ይዋረዱ፤ ከሕዝቡም ተለይተው ይባረሩ፡፡ ከእኅቱ ጋር ግንኙነት የማድረጉን ፍዳ ይቀበላል፡፡",
      "18": "አንድ ሰው የወር አበባ ካለባት ሴት ጋር የግብረ ሥጋ ግንኙነት ቢያደርግ ሁለቱም ከሕዝቡ ተለይተው ይባረሩ፤ ምክንያቱም ስለርኩሰት የተሰጠውን የሥርዓት መመሪያ ጥሰዋል፡፡",
      "19": "አንድ ሰው ከአክስቱ ጋር የግብረ ሥጋ ግንኙነት ቢፈጽም ሁለቱም በሥጋ ዝምድና ላይ ዝሙት በመፈጸማቸው ፍዳቸውን ይቀበላሉ፤",
      "20": "አንድ ሰው ከአጎቱ ሚስት ጋር የግብረ ሥጋ ቢፈጽም አጎቱን ያሳፍራል፤ እርሱም ሆነ ሴትየዋ ፍዳቸውን ይቀበላሉ፤ ያለ ልጅም ይቀራሉ፡፡",
      "21": "አንድ ሰው የወንድሙን ሚስት ቢያገባ ርኩሰት ይፈጽማል፤ የወንድሙንም ክብር ያዋርዳል፤ በዚህም ምክንያት ሁለቱም ልጅ አልባ ሆነው ይቀራሉ፡፡",
      "22": "ያህዌህ እንዲህ አለ፤ “እኔ እንድትገቡባት የማደርጋት የከነዓን ምድር ተፍታ እንዳታስወግዳችሁ ሕጌንና ትእዛዜን ሁሉ ጠብቁ፤",
      "23": "በዚያ የሚኖሩትንም ሰዎች ልማድ አትከተሉ፤ ምድሪቱን እናንተ ትገቡባት ዘንድ በዚያ የሚኖሩትን አረማውያን ሕዝብ አባርራለሁ፤ እነርሱ ይፈጽሙት በነበሩት በእነዚህ መጥፎ ልማዶች አስጸያፊዎች ሆነውብኛል፡፡",
      "24": "እኔ ግን ማርና ወተት የሚፈስባት ይህችን ለምለም ምድር እናንተ እንድትወርሱአት ለማድረግ ቃል ገብቻለሁ፤ እርስዋን ለእናንተ እሰጣችኋለሁ፤ እኔ ያህዌህ አምላክችሁ ነኝ፤ ከሌሎች አሕዛብ የተለያችሁ እንድትሆኑም አድርጌአችኋለሁ፡፡",
      "25": "ስለዚህም በሥርዓት ንጹሓን በሆኑትና ንጹሓን ባልሆኑት እንስሳትና አዕዋፍ መካከል የታወቀ ልዩነት እንዲኖር አድርጉ፤ ንጹሓን ያልሆኑትን እንስሳት ወይም ወፎች አትብሉ፤ የረከሱ መሆናቸውን ስላስታወቅሁ እነርሱን መብላት እናንተን ያረክሳል፤",
      "26": "እናንተ ለእኔ ተለይታችሁ የተቀደሳችሁ ሁኑ፤ ምክንያቱም እኔ ያህዌህ ቅዱስ ነኝ፤ የእኔ ህዝብ እንድትሆኑ ከአሕዛብ መካከል ለየኋችሁ፡፡",
      "27": "“የሙታን መናፍስት ጠሪዎችንና የጠንቋዮችን ምክር የሚጠይቁ ማንኛውም ወንድ ወይም ማንኛዋም ሴት በድንጋይ ተወግረው ይሙቱ፤ ይህን የሚያደርግ ማንኛውም ሰው በሞት የሚቀጣው በራሱ በደል ነው፡፡”"
    },
    "Chapter 21": {
      "1": "ያህዌ ሙሴን እንዲህ ብሎ ተናገረው፡- ለካህናት ለአሮን ልጆች እንዲህ በላቸው፥ አንድ ካህን በሕዝቡ ውስጥ ስለሚገኘው ሞት ራሱን አይርክስ፥",
      "2": "ወደ ዝምድናው ቅርብ የሆነው ለአባቱ፥ ለእናቱ፥ ለልጁ፥ ለሴት ልጁ፥ ለወንድሙ፥",
      "3": "ለእህቱም ለድንግል እህት ለባል ያልታገበችው፥ እርስዋም በቅርብ ዝምድና የምትገኘው ብትሞት፥ ራሱን ሊርክስ ይችላል።",
      "4": "እርሱ በሕዝቡ ውስጥ አባት ከሆነ ስለሆነ ራሱን አይርክስ፥ እንግዲህ ራሱን አያርክስ።",
      "5": "በራሳቸውም ላይ ጠጉር አይላጩ፥ ጢም አያሳጥሩ፥ በሥጋቸውም ላይ መቁረጥ አያድርጉ።",
      "6": "ለእግዚአብሔር ቅዱሳን ይሁኑ፥ የእግዚአብሔርንም ስም አያርክሱ፤ የእግዚአብሔርን የሚቀርቡ የእሳት መሥዋዕት ስለሆነ ቅዱሳን ይሁኑ።",
      "7": "ጋለሙትን፥ የተፈታችውንም ሴት፥ ያመነዝራችውንም ሴት አይያዝ፤ ከዚህ በቀር ያመነዝራች ሴትን አይያዝ፤ እርሱ ለእግዚአብሔር ቅዱስ ነውና።",
      "8": "እንግዲህ ቅዱስ አድርገህ አኑረው፤ የእግዚአብሔርን የምግብ መሥዋዕት የሚቀርብ ነውና። እርሱም ለአንተ ቅዱስ ይሁን፤ እኔ እግዚአብሔር የምቀድሳችሁ ነኝና።",
      "9": "የካህንም ልጅ ብትወለድ አባትዋን ብታርክስ በእሳት ትቃጠላለች።",
      "10": "በወንድሞቹም መካከል የቀባት ዘይት የተፈሰሰበት የክህነትንም ልብስ የለበሰ ሊቀ ካህኑ ራሱን አይርክስ፥",
      "11": "ለአባቱም ለእናቱም አይግባ፥",
      "12": "ከመቅደስም አይውጣ፥ የእግዚአብሔርንም መቅደስ አያርክስ፤ የእግዚአብሔር የቀባት ዘይት መቅባቱ በርሱ ላይ ነውና። እኔ እግዚአብሔር ነኝ።",
      "13": "እርሱም ድንግልን ይያዝ።",
      "14": "መበለትን፥ የተፈታችውንም ሴት፥ ያመነዝራችውንም ሴት፥ የዚህንም ወገን ሴት አይያዝ፤ ነገር ግን ከወገኑ ድንግልን ይያዝ።",
      "15": "ዘሮቹንም በሕዝቡ ውስጥ አያርክስ፤ እኔ እግዚአብሔር የምቀድሰው ነኝና።",
      "16": "እግዚአብሔርም ሙሴን እንዲህ ብሎ ተናገረ።",
      "17": "ለአሮን እንዲህ በለው። ከዘርህ በዘላለም ዘመን የሚገኘው ማንኛውም ሰው የሥጋ ጉድለት ቢኖርበት የእግዚአብሔርን ምግብ መቅረብ አይቅረብ።",
      "18": "የሥጋ ጉድለት ያለበት ማንኛውም ሰው አይቅረብ፤ ዕውር፥ የተጎዳ፥ ግንባሩ የተበላሸ፥ እጁ ወይም እግሩ የተረከረከ፥",
      "19": "እግረ ጉድጓድ ያለው፥ ድንክ፥ ዓይኑ የታወጀ፥ የቆዳ በሽታ ያለበት፥ ጃንደረባ ያለው፥ የወርድ ፍርድ ያለው፥",
      "20": "ከአሮን ልጆች ዘር የሆነ የሥጋ ጉድለት ያለበት ማንኛውም ሰው የእግዚአብሔርን የምግብ መሥዋዕት ሊቀርብ አይቅረብ፤ ጉድለት አለበትና የእግዚአብሔርን ምግብ ሊቀርብ አይቅረብ።",
      "21": "የካህኑ ከአሮን ልጆች ዘር የሆነ የሥጋ ጉድለት ያለበት ማንኛውም ሰው የእግዚአብሔርን የምግብ መሥዋዕት አይቅረብ።",
      "22": "የእግዚአብሔርን ቅዱሳን ምግቦች ከቅዱሳን ከጣፋጮቹም ይበላል፤",
      "23": "ነገር ግን ወደ መጋረጃ አይግባ፥ ወደ መሠዊያውም አይቅረብ፤ ጉድለት አለበትና። የመቅደሴን አያርክስ፤ እኔ እግዚአብሔር እግዚአብሔር የምቀድሳቸው ነኝ።",
      "24": "ሙሴም ለአሮንና ለልጆቹ ለሁሉም የእስራኤል ልጆች እንዲህ ተናገረ።"
    },
    "Chapter 22": {
      "1": "ያህዌ ሙሴን እንዲህ ሲል አዘዘው፤",
      "2": "“ለአሮንና ለልጆቹ እንዲህ በላቸው፡- የተቀደሰ ስሜን እንዳታረክሱ የእስራኤል ልጆች ለይተው ለእኔ የሚያቀርቡትን መባ ሁሉ በአክብሮት ተቀብላችሁ በቅድስና ጠብቁ፤ እኔ ያህዌ ነኝ፡፡",
      "3": "ከዝርያዎቻችሁ መካከል የረከሰ ሆኖ ሳለ የእሥራኤል ልጆች ለእኔ ለይተው ወዳቀረቡት ቅዱስ ስጦታ ደፍሮ ቢቀርብ ከፊቴ ተወግዶ ይጠፋል፤ ይህም ሥርዓት በሚመጡት ዘመናት ሁሉ ተጠብቆ ይኖራል፤ እኔ ያህዌ ነኝ፡፡",
      "4": "“ከአሮን ዝርያዎች ማንም ሰው ብርቱ የቆዳ በሽታ ወይም ፈሳሽ ነገር ያለበት ከሆነ በሥርዓት እስከሚነጻበት ድረስ ከተቀደሰው ነገር አይብላ፡፡ አስከሬን በመንካቱ የረከሰውን ነገር የሚነካ ወይም የዘር ፈሳሽ ያለበት",
      "5": "እንዲሁም የረከሰውን እንስሳ ወይም የረከሰውን ሰው የሚነካ፤",
      "6": "ማንኛውም ካህን እስከ ማታ ድረስ የረከሰ ይሆናል፤ ከዚያም በኋላ ቢሆን ሰውነቱን በውሃ ሳይታጠብ የእርሱ ድርሻ የሆነውን የተቀደሰ ስጦታ አይብላ፡፡",
      "7": "ፀሓይ ከጠለቀች በኋላ ግን ንጹሕ ስለሚሆን የእርሱ ድርሻ የሆነውን የተቀደሰ የእህል መባ መብላት ይችላል፤",
      "8": "ሞቶ የተገኘውን ወይም አውሬ የገደለውን የእንስሳ ሥጋ አይብላ፤ እርሱን ቢበላ ያረክሰዋል፤ እኔ ያህዌ ነኝ፡፡",
      "9": "“ካህናት ሁሉ እኔ የሰጠኋቸውን የሥርዓት መመሪያዎች ይጠብቁ ይህን ባያደርጉ ግን ለተቀደሱት የትእዛዛት መመሪያዎች ባለመታዘዛቸው በደል ሆኖባቸው ይሞታሉ፤ የምቀድሳቸው እኔ ያህዌ ነኝ፡፡",
      "10": "“ከተቀደሰው ስጦታ መብላት የሚችለው የካህን ቤተሰብ የሆነ ብቻ ነው፤ ሌላ ሰው ግን ከእርሱ አይብላ፤ ከካህኑ ጋር በእንግድነት ወይም ተቀጥሮ የሚኖር አይብላ፡፡",
      "11": "ካህኑ በገንዘብ የገዛው ወይም በቤቱ የተወለደ አገልጋዩ ግን የካህኑ ድርሻ ከሆነው ምግብ ይብላ፡፡",
      "12": "ካህን ያልሆነ የውጭ ሰው ያገባች የካህኑ ልጅ ከተቀደሰው ስጦታ አትብላ፡፡",
      "13": "ነገር ግን ልጅ ሳትወልድ ባልዋ የሞተባት ወይም ከባልዋ በመፋታት ወደ አባቷ ቤት ተመልሳ መጥታ በጥገኛነት የምትኖር የካህኑ ልጅ በልጅነት ታደርገው እንደነበረው ሁሉ የአባቷ ድርሻ ከሆነው ቅዱስ ነገር ትብላ፤ በዚህም ዓይነት ከተቀደሰው ነገር መብላት ያለበት የካህኑ ቤተሰብ ብቻ ነው፡፡",
      "14": "“የካህን ቤተሰብ ያለሆነ ማንም ሰው ባለማወቅ ከተቀደሰው ስጦታ በልቶ ቢገኝ የምግቡን ሙሉ ዋጋና በመቶ ሃያ እጅ ጨምሮ ለካህኑ ይክፈለው፡፡",
      "15": "የእሥራኤል ሕዝብ ለያህዌ የሚያመጡአቸውን የተቀደሱ ስጦታዎች ካህናት ማርከስ የለባቸውም፤",
      "16": "ይኸውም መብላት ለማይፈቀድለት ሰው ቢሰጡት በደል ሆኖ በዚያ ሰው ላይ ቅጣት ያስከትልበታል፤ ስጦታዎችን ሁሉ የምቀድስ እኔ ያህዌ ነኝ፡፡”",
      "17": "ያህዌ ሙሴን እንዲህ ሲል አዘዘው፤",
      "18": "“ለአሮንና ለልጆቹ ለመላውም የእሥራኤል ሕዝብ የሚከተሉትን የሥርዓት መመሪያዎች ስጥ፡- እሥራኤላዊ የሆነ ወይም በእሥራኤላውያን መካከል የሚኖር መጻተኛ ስእለት ተፈጽሞለት ወይም የበጎ ፈቃድ ስጦታ አድርጎ የሚቃጠል መሥዋዕት ቢያቀርብ እንስሳው ምንም ነውር የሌለበት ይሁን፡፡",
      "19": "መሥዋዕቱም ተቀባይነት ያገኝ ዘንድ ምንም ነውር የሌለበት የከብት፤ የበግ ወይም የፍየል ተባዕት ይሁን፡፡",
      "20": "ነውር ያለበትን ማናቸውንም እንስሳ ብታቀርቡ ግን ያህዌ አይቀበለውም፡፡",
      "21": "ማንም ሰው ስእለት ተፈጽሞለት ወይም የበጎ ፈቃድ ስጦታ አድርጎ ለደህንነት የሚሆን የኅብረት መሥዋዕት ለያህዌ ቢያቀርብ ተቀባይነት ማግኘት እንዲችል እንስሳው ምንም ነውር የሌለበት ይሁን፡፡",
      "22": "ዕውር፤ ሰባራ ወይም ጉንድሽ የሆነ ወይም የሚመግል ቁስል፤ እከክ ወይም ቋቁቻ ያለበት ማናቸውም እንስሳ ለያህዌ መሥዋዕት አድርገህ አታቅርብ፤ እንደዚህ ያሉትን እንስሳት በመሠዊያው ላይ የምግብ መሥዋዕት አድርገህ አታቅርብ፡፡",
      "23": "አካሉ የጎደለ ወይም ቅርጹ የተበላሸ እንስሳ የበጎ ፈቃድ መሥዋዕት ሆኖ ሊቀርብ ይችላል፤ ነገር ግን ስእለት የተፈጸመለት ሰው መሥዋዕት አድርጎ ሊያቀርበው አይችላም፡፡",
      "24": "አባለ ዘሩ የተቀጠቀጠ፤ የተቆረጠና የቆሰለ ወይም የተሰነጠቀ እንስሳ ለፈጣሪ መሥዋዕት አድርገህ አታቅርብ፤ ይህን ማድረግ በምድርህ ያልተፈቀደ ነው፡",
      "25": "“ከባዕድ ሰው የተገኘውን እንስሳ ለያህዌ መሥዋዕት አድርገህ አታቅርብ፤ ይህን የመሰለ ጉድለት ያለባቸው እንስሳት ሁሉ ነውር ያለባቸው ስለሆኑ ተቀባይነት አይኖራቸውም፡፡",
      "26": "እንቦሳ ወይም የበግና የፍየል ግልገል በሚወለድበት ጊዜ እስከ ሰባት ቀን ድረስ ከእናቱ አይለይ፤",
      "27": "ነገር ግን ከስምንኛው ቀን ጀምሮ የምግብ መሥዋዕት ሆኖ መቅረብ ይችላል፡፡",
      "28": "“ላምን ከጥጃዋ ጋር፤ በግንና ፍየልን ከግልገሎቻቸው ጋር በአንድ ቀን ውስጥ መሥዋዕት አድርገህ አታቅርብ፤",
      "29": "ለያህዌ የምስጋና መሥዋዕት በምታቀርብበት ጊዜ ተቀባይነት ታገኝ ዘንድ የመመሪያ ሥርዓቶችን ጠብቅ፤",
      "30": "ለተከታዩ ቀን ሳታስተርፍ ሁሉንም በቀረበበት ቀን ብላ፤ እኔ ያህዌ ነኝ፡፡”",
      "31": "ያህዌ እንዲህ አለ፤ “ለህጌ ታዘዙ፤ እኔ ያህዌ ነኝ፤",
      "32": "የተቀደሰውን ስሜን አታዋርዱ፤ መላው የእሥራኤል ሕዝብ እኔ ቅዱስ መሆኔን ተገንዝበው ያክብሩኝ፤ የምቀድሳቸው እኔ ያህዌ ነኝ፡፡”"
    },
    "Chapter 23": {
      "1": "ያህዌ ሙሴን እንዲህ አለው፤",
      "2": "«መላው የእሥራኤል ሕዝብ ለአምልኮ ስለሚሰበሰቡባቸው የሃይማኖት በዓላት አከባበር የተሰጡት የሥርዓት መመሪያዎች እነዚህ ናቸው፤",
      "3": "ሥራ የምትሠሩባቸው ስድስት ቀኖች አሉላችሁ፤ ሰባተኛው ዕለት ሰንበት ግን የዕረፍት ቀን መሆኑን አስታውሱ፤ በዚያን ዕለት ለአምልኮ ተሰብሰቡ እንጂ ምንም ሥራ አትሥሩበት፤ በምትኖሩበት ስፍራ ሁሉ ሰንበት ለያህዌ የተቀደሰ ዕለት ነው፤",
      "4": "ለእያንዳንዳቸው በተወሰነላቸው ጊዜ በያህዌ ፊት እየተሰበሰባችሁ የምታከብሩአቸው ዋና ዋናዎቹ በዓላት እነዚህ ናቸው፡፡",
      "5": "«ያህዌ የሚከበርበት የፋሲካ በዓል የመጀመሪያው ወር በገባ በዐሥራ አራተኛው ቀን ጀንበር ጠልቃ መሸትሸት ሲል ይጀምራል፤",
      "6": "በዐሥራ አምስተኛው ቀን የቂጣ በዓል ይጀመራል፤ ከዚያን በኋላ እስከ ሰባት ቀን ድረስ እርሾ የነካው እንጀራ አትመገቡም፡፡",
      "7": "ከእነዚህ ዕለታት በመጀመሪያው ቀን ለአምልኮ ትሰበሰባላችሁ ከዕለት ተግባራችሁ ማንኛውንም በዚህ ቀን አትሠሩም፡፡",
      "8": "እስከ ሰባት ቀን ድረስ የምግብ መሥዋዕታችሁን ለአምላካችሁ አቅርቡ፤ የዕለት ተግባራችሁን ማከናወን ትታችሁ በሰባተኛው ቀን ለአምልኮ ትሰበሰባላችሁ፡",
      "910": "ያህዌ ወደሚሰጣችሁ ምድር ገብታችሁ መከር በምትሰበስቡበት ጊዜ የመጀመሪያውን ነዶ ለካህኑ ትሰጡታላችሁ፤",
      "11": "ያህዌ ይቀበላችሁ ዘንድ ካህኑ ነዶውን ወደ ላይና ወደ ታች በመወዝወዝ ለያህዌ ልዩ መባ አድርጎ ያቀርባል፡፡ ካህኑም እርሱን ማቅረብ ያለበት ከሰንበት ቀጥሎ በሚውለው ቀን ነው፡፡",
      "12": "የእህል መባችሁን በምታቀርቡበት በዚያኑ ቀን ነውር የሌለበትና አንድ ዓመት የሆነውን የበግ ጥቦት የሚቃጠል መሥዋዕት አድርጋችሁ አብራችሁ አቅርቡ፡፡",
      "13": "ከእርሱም ጋር በወይራ ዘይት የተለወሰ ሁለት ኪሎ የላመ ዱቄት የምግብ መሥዋዕት አድርጋችሁ አቅርቡ፤ ይህም መዓዛው ያህዌን ደስ የሚያሰኝ የሚቃጠል መሥዋዕት ይሆናል፤ ከዚህም ጋር አንድ ሊትር የሚሆን የወይን ጠጅ ስጦታ ታቀርባላችሁ፡፡",
      "14": "ይህንንም ስጦታ ለያህዌ ከማቅረባችሁ በፊት ከአዲሱ እህል ጥሬውን ወይም የተቆላውን ወይም እንጀራ ጋግራችሁ አትብሉ፡፡ ይህም የሥርዓት መመሪያ በዝርያዎቻችሁ በሚመጡት ዘመናት ሁሉ ተጠብቆ ይኖራል፡፡",
      "15": "«ነዶህን ለፈጣሪ ወደ ላይና ወደ ታች በመወዝወዝ የሚቀርብ ልዩ መባ አድርገህ ካመጣህበት ሰንበት ማግሥት ጀምሮ ሰባት ሳምንት ቁጠር፤",
      "16": "ከሰባተኛው ሰንበት በኋላ በኀምሳኛው ቀን እንደገና የእህል ቁርባን ለአምላክህ ታቀርባለህ፤",
      "17": "እያንዳንዱ ቤተሰብ ሁለት ኅብስት ወደላይና ወደታች በመወዝወዝ ልዩ መባ አድርጎ ለያህዌ ያቅርብ፤ እያንዳንዱ ኅብስት እርሾ ገብቶበት ከሁለት ኪሎ የላመ ዱቄት ጋር ተጋግሮ ስለሚሰበሰበው አዲስ መከር ለያህዌ የበኩራት መባ ሆኖ ይቅረብ፡፡",
      "18": "ከኅብስቱም ጋር ማኅበሩ ምንም ነውር የሌለባቸውን የአንድ ዓመት ዕድሜ ያላቸው ሰባት የበግ ጥቦቶች፤ አንድ ኮርማና ሁለት ፍየሎች ያምጡ፤ እነርሱም ከእህሉ ቁርባንና ከወይን ጠጁ መባ ጋር የሚቃጠል መሥዋዕት ሆነው ይቀርባሉ፤ ይህም መሥዋዕት ሽታው ያህዌን ደስ የሚያሰኝ ይሆናል፡፡",
      "19": "ከዚያም ቀጥሎ ስለ ኃጢአት ስርየት መሥዋዕት አንድ ተባዕት ፍየል፤ ለደህንነት የሚሆን የኅብረት መሥዋዕት የአንድ ዓመት ዕድሜ ያላቸው ሁለት የበግ ጥቦቶች አቅርቡ፤",
      "20": "ካህኑም ኅብስቱን ከሁለቱ ጥቦቶች ጋር ወደላይና ወደታች በመወዝወዝ ለያህዌ ልዩ መባ አድርጎ ያቀርባል፤ እርሱም የካህናቱ ድርሻ ሆኖ ይነሣል፤ እነዚህም ስጦታዎች የተቀደሱ ናቸው፡፡",
      "21": "በዚያን ቀን ለአምልኮ ተሰብሰቡ እንጂ ምንም ሥራ አትሥሩ፤ በሚመጡት ዘመናት ዘሮቻችሁ በሚኖሩበት ስፍራ ሁሉ ይህን የሥርዓት መመሪያ ይጠብቃሉ፡፡",
      "22": "«የምድራችሁን መከር በምትሰበስቡበት ጊዜ የእርሻችሁን ድንበር አትጨዱ፤ የመከሩንም ቃርሚያ ለመሰብሰብ ወደ ኋላ አትመለሱ፤ እርሱን ለድኾችና ለመጻተኞች ተውላቸው፤ እኔ ያህዌ አምላካችሁ ነኝ፡፡",
      "2324": "«በሰባተኛው ወር መጀመሪያ ዕለት ልዩ የእረፍት ቀን ታከብራላችሁ፤ የመለከት ድምጽ በምትሰሙበት ጊዜ ፈጣሪን ለማክበር ተሰብሰቡ፡፡",
      "25": "ለያህዌ የምግብ መባ አቅርቡበት እንጂ በዚያን ቀን ምንም ሥራ አትሥሩበት፡፡",
      "2627": "«ሰባተኛው ወር ከገባ በኋላ ያለው ዐሥረኛው ቀን የሕዝቡን ኃጢአት ለማስወገድ ዓመታዊ ሥርዓት የሚፈጸምበት ዕለት ነው፤ በዚያን ዕለት ምንም ነገር አትብሉ፤ ለአምልኮ ተሰብሰቡ፤ ለያህዌ የምግብ መባ አቅርቡ፤",
      "28": "በአምላካችሁ ፊት የሕዝቡን ኃጢአት የማስወገድ ሥርዓት የሚፈጸምበት ዕለት ስለሆነ በዚያን ቀን ምንም ሥራ አትሥሩበት፡፡",
      "29": "በዚያን ቀን ምንም ነገር የሚመገብ ከያህዌ ወገን እንደ አንዱ ሆኖ አይቆጠርም፤",
      "30": "በዚያን ዕለት ሥራ የሚሠራ ማንም ሰው ቢኖር ያህዌ ራሱ በሞት ይቀጣዋል፤",
      "31": "ስለዚህ በዚያን ቀን ምንም ሥራ እንዳትሠሩ፤ ይህም የሥርዓት መመሪያ ዘሮቻችሁ በሚኖሩበት ዘመናት ሁሉ ተጠብቆ ይኖራል፡፡",
      "32": "ወሩ ከገባ ከዘጠነኛው ቀን የፀሐይ መጥለቂያ ሰዓት ጀምሮ እስከ አሥረኛው ቀን የፀሐይ መጥለቂያ ጊዜ ድረስ ምንም ነገር ሳትበሉ ይህን ዕለት ልዩ የዕረፍት ቀን አድርጋችሁ ጠብቁት፡፡",
      "3334": "«የዳስ በዓል ሰባተኛው ወር ከገባ ከዐሥራ አምስተኛው ቀን ጀምሮ እስከ ሰባት ቀን ድረስ ይከበራል፡፡",
      "35": "ከእነዚህም ቀኖች በመጀመሪያው ዕለት ለአምልኮ ተሰብሰቡ እንጂ ምንም ሥራ አትሥሩበት፤",
      "36": "ከሰባቱም ቀናት በእያንዳንዱ ለያህዌ የሚቃጠል የምግብ መሥዋዕት ታቀርባላችሁ፤ በስምንተኛው ቀን እንደገና ለአምልኮ ተሰብሰቡ፤ ለያህዌ የሚቃጠል መሥዋዕት አቅርቡ፤ ይህም ዕለት አምልኮታችሁን የምትፈጽሙበት ቀን ስለሆነ ምንም ሥራ አትሥሩበት፡፡",
      "37": "«አምልኮታችሁን ለመፈጸም በአንድነት ተሰብስባችሁ ያህዌን የምታከብሩባቸው፤ የምግብ መሥዋዕት የሚቃጠል መሥዋዕት፤ የእህል ቁርባን ሌላም መሥዋዕትና የወይን ጠጅ መባ በሚፈለገው መጠን በየዕለቱ የምታቀርቡባቸው የሃይማኖት በዓላት እነዚህ ናቸው፤",
      "38": "እነዚህም በዓላት በሥርዓት ከሚከበሩት ሰንበታት ጋር ተጨማሪ ሆነው የሚቀርቡ ናቸው፤ በእነዚህም በዓላት የሚቀርቡት ስጦታዎች በሥርዓት ከምታቀርቡአቸው ሌሎች ስጦታዎች ጋር ተጨማሪዎች ሆነው የሚቀርቡ ናቸው፤ ይኸውም ስእለት ሲፈጸምላችሁ፤ ወይም በበጎ ፈቃዳችሁ ለያህዌ ከምታቀርቡት መባ ጋር ተደምሮ የሚታሰብ ነው፡፡",
      "39": "«የምድራችሁን መከር በምትሰበስቡበት ጊዜ ሰባተኛው ወር ከገባ ከዐሥራ አምስተኛው ቀን በመጀመር ይህን የደስታ በዓል በያህዌ ፊት እስከ ሰባት ቀን ድረስ ታከብራላችሁ፤ በጀመሪያውና ስምንተኛው ቀን ልዩ የዕረፍት ቀን ይሆናል፡፡",
      "40": "በዚያም በመጀመሪያው ቀን ከምድራችሁ ዛፎች ጥቂት ፍሬ፤ የዘንባባ ዝንጣፊና የለምለም ዛፍ ቅርንጫፍ ይዛችሁ በአምላካችሁ በያህዌ ፊት እየተደሰታችሁ እስከ ሰባት ቀን በዓል አድርጉ፡፡",
      "41": "እርሱንም እስከ ሰባት ቀን በያህዌ ፊት በደስታ አክብሩት፤ ይህም የሥርዓት መመሪያ በዘሮቻችሁ በሚመጡት ዘመናት ሁሉ ተጠብቆ ይኖራል፡፡",
      "42": "መላው የእስራኤል ሕዝብ እስከ ሰባት ቀን ድረስ በዳስ ይቀመጣሉ፤",
      "43": "ስለዚህም ያህዌ የእሥራኤልን ሕዝብ ከግብጽ ምድር ባወጣበት ጊዜ በዚሁ ዓይነት በቃሉ ዳስ እየጣሉ እንዲኖሩ ማድረጉን ዘሮቻችሁ ሁሉ ያውቃሉ፤ እኔ ያህዌ አምላካችሁ ነኝ፡፡»",
      "44": "በዚህም ዐይነት ሁኔታ ሙሴ ያህዌን ለማክበር ስለሚጠብቁአችሁ የሃይማኖት በዓላት ይህን የሥርዓት መመሪያ ለእስራኤል ሕዝብ ሰጠ፡፡"
    },
    "Chapter 24": {
      "1": "ያህዌ ሙሴን እንዲህ ብሎ አዘዘው፤",
      "2": "«በድንኳኑ ውስጥ ያለው መብራት ዘወትር ሲበራ እንዲኖር ለማድረግ ተጨምቆ የተጠለለ ንጹሕ የወይራ ዘይት ያመጡልህ ዘንድ የእስራኤልን ሕዝብ እዘዝ፡፡",
      "3": "አሮን በየምሽቱ መብራቱን ያቀጣጥላል፤ እርሱም በቅድስተ ቅዱሳኑ ውስጥ ባለው በኪዳኑ ታቦት ፊት ለፊት ካለው መጋረጃ ውጭ በያህዌ ፊት እስከ ንጋት ድረስ ሲበራ ያድራል፤ ይህም የሥርዓት መመሪያ በሚመጡት ዘመናት ሁሉ ተጠብቆ ይኖራል፡፡",
      "4": "አሮን መብራቶቹን በንጹሕ የወርቅ መቅረዝ ላይ ያሰናዳል፤ በያህዌ ፊት ባለማቋረጥ የሚበሩ መሆናቸውንም ይቆጣጠራል፡፡",
      "5": "«ዐሥራ ሁለት ኪሎ የላመ ዱቄት ወስደህ ዐሥራ ሁለት ኅብስት ጋግር፤",
      "6": "ኅብስቱን በያህዌ ፊት ባለው በንጹሕ ወርቅ በተለበጠው ገበታ ላይ ስድስቱን በአንድ በኩል፤ ስድስቱን በሌላ በኩል በሁለት ረድፍ ደርድረህ አኑር፡፡",
      "7": "በእሳት የሚቃጠል ለያህዌ የቀረበ የምግብ መባ መሆኑንም ለማስታወቅ ንጹሕ የሆነ ዕጣን በሁለቱም ረድፍ ላይ አኑር፡፡",
      "8": "በሚመጡትም ዘመናት በየሰንበቱ ኅብስቱ በያህዌ ፊት እንዲኖር አድርግ፤ ይህም እሥራኤላውያን ዘወትር ሊፈጽሙት የሚገባ የቃል ኪዳን ሥርዓት ነው፡፡",
      "9": "ኅብስቱ የአሮንና የዝርያዎቹ ድርሻ ይሆናል፤ እነርሱም በተቀደሰ ቦታ ይብሉት፤ ምክንያቱም እርሱ ለያህዌ የሚቃጠል መሥዋዕት ሆኖ ከቀረበ በኋላ ለካህናቱ የተለየ ደርሻ ይሆናል፡፡»",
      "1011": "በአባቱ ግብጻዊ፤ በእናቱ እሥራኤላዊ የሆነ አንድ ሰው ነበር፤ እናቱም ሸሎሚት የምትባል ከዳን ወገን የጺብሪ ልጅ የሆነች እሥራኤላዊት ነበረች፤ ይህ ሰው በሰፈር ከአንድ ሌላ እሥራኤላዊ ጋር ተጣላ፤ በጠቡም መካከል የያህዌን ስም ስለ ሰደበ፤ ወደ ሙሴ አመጡት፤",
      "12": "በእርሱ ላይ ምን ዐይነት ቅጣት ሊፈጸምበት እንደሚገባ ያህዌ እስኪነግራቸው ድረስ በዘብ እንዲጠበቅ አደረጉት፡፡",
      "13": "ያህዌ ሙሴን እንዲህ አለው፤",
      "14": "«ያን ሰው ከሰፈር አውጣ፤ ሲሳደብ የሰማው ሰው ሁሉ ያ ሰው በደል የሠራ መሆኑን ለመመስከር እያንዳንዱ እጁን በዚያ ሰው ራስ ላይ ይጫን፤ ከዚያም በኋላ መላው የእሥራኤል ሕዝብ በድንጋይ ወግሮ ይግደለው፤",
      "15": "ያህዌን የሚሰድብ ማንም ሰው በዚህ ዐይነት ፍዳውን የሚቀበልና",
      "16": "በሞት የሚቀጣ መሆኑን ለእሥራአኤል ሕዝብ ንገር፡፡ የያህዌን ስም የሚሰድብ ማንኛውም እሥራኤላዊ ወይም በእሥራኤላውያን መካከል የሚኖር የውጭ አገር ተወላጅ መላው የእሥራኤል ሕዝብ በድንጋይ ወግሮ ይግደለው፡፡",
      "17": "«ሰውን የሚገድል ማንም ሰው በሞት ይቀጣ፤",
      "18": "የሌላን ሰው እንስሳ የገደለ ምትኩን ይክፈል፤ ይህም ዐይነቱ ሥርዓት በሕይወት ምትክ ሕይወት መሆኑ ነው፡፡",
      "19": "«ማንም ሰው በሌላ ሰው ላይ ጉዳት ቢያደርስ የዚያኑ ዐይነት ጉዳት ይድረስበት፤",
      "20": "የሌላውን ሰው አጥንት ቢሰብር አጥንቱ ይሰብር፤ የሌላውን ሰው ዓይን ቢያወጣ ዓይኑ ይውጣ፤ ጥርስም ቢሰብር ጥርሱ ይሰብር፡፡ በሌላ ሰው ላይ ምንም ዐይነት ጉዳት ቢያደርስ የዚያው ዐይነት ጉዳት በእርሱ ላይ ይመለስበት፡፡",
      "21": "እንስሳ የሚገድል ምትኩን ይክፈል፤ ሰውን የሚገድል ግን በሞት ይቀጣ፡፡",
      "22": "ይህም ህግ ለሁላችሁም ማለትም ለእናንተ ለእሥራኤላውያን ሆነ በእናንተ መካከል ለሚኖሩት ለውጭ አገር ተወላጅ ሁሉ ተፈጻሚ ይሆናል፤ ምክንያቱም እኔ አምላካችሁ ያህዌ ነኝ፡፡»",
      "23": "ሙሴም ይህን ሁሉ ለሕዝቡ ተናግሮ በፈጸመ ጊዜ ያን ሰው ከሰፈር አወጡና በድንጋይ ወግረው ገደሉት፤ በዚህም ዐይነት ሁኔታ የእሥራኤል ሕዝብ ያህዌ ሙሴን እንዳዘዘው አደረጉ፡፡"
    },
    "Chapter 25": {
      "1": "ያህዌ ሙሴን በሲና ተራራ ላይ ተናገረው፤ እንዲህም ብሎ አዘዘው፤",
      "2": "«የሚከተሉትን የሥርዓት መመሪያዎች ለእሥራኤል ልጆች ስጥ፤ ያህዌ ወደሚሰጣችሁ ምድር በምትገቡበት ጊዜ በሰባተኛው ዓመት ምንም ሳታርሱ ምድሪቱን በማሳረፍ አምላካችሁን ታከብራላችሁ፡",
      "3": "በስድስት ዓመት ጊዜ ውስጥ እርሻችሁን ትዘራላችሁ፤ ወይናችሁን ትገርዛላችሁ፤ እህላችሁን ትሰበስባላችሁ፡፡",
      "4": "ሰባተኛው ዓመት ግን ለያህዌ የተቀደሰ ሆኖ ምድሪቱ ፍጹም እረፍት የምታደርግበት ጊዜ ነው፡፡ በዚህ ዓመት እርሻችሁን አትዘሩም፤ ወይናችሁንም አትገርዙም፡፡",
      "5": "ሳይዘራ የገቦ ሆኖ የበቀለውንም እህል አትሰበስቡም፤ ካልተገረዘውም የወይን ሐረግ ፍሬውን አትሰበስቡም፤ ያ ዓመት ምድሪቱ ፍጹም ዕረፍት የምታደርግበት ጊዜ ነው፡፡",
      "6": "ምንም እንኳ በዚያ ዓመት ባትታረስም ምድሪቱ ለእናንተ ለአገልጋዮቻችሁና ለቅጥረኞች ሠራተኞቻችሁ፤",
      "7": "ለእንስሳታችሁና በምድራችሁ ለሚገኙ አራዊት የሚበቃ ምግብ ታስገኛለች፤ ምድሪቱ ምታስገኘው ነገር ሁሉ ሊበላ ይችላል፡፡",
      "8": "«ሰባት ጊዜ ሰባት ዓመት ቁጠር፤ ጠቅላላ ድምሩም አርባ ዘጠኝ ዓመት ይሆናል፤",
      "9": "ሰባተኛው ወር በገባ በዐሥረኛው ቀን በሚውለው የኃጢአት ስርየት ቀን በመላይቱ ምድር የመለከት ድምፅ የሚያሰማ ሰው ትልካላችሁ፤",
      "10": "በዚህም ዓይነት ሁኔታ ኀምሳኛውን ዓመት ለይታችሁ በምድሪቱ ለሚኖሩት ሁሉ ነፃነትን ታውጃላችሁ፤ ከዚያ በፊት የተሸጠ ማናቸውም መሬት ለባለቤቱ ወይም ለዘሩ ይመለሳል፤ ባርያም ሆኖ ለማገልገል የተሸጠ ሰው ወደ ቤተሰቡ ይመለሳል፡",
      "11": "በዚህም ዓመት እርሻችሁን አትዘሩም፤ ሳይዘራ ገቦ ሆኖ የበቀለውን እህላችሁን ወይም ካልተገረዘ የወይን ሐረግ ፍሬውን አትሰበስቡም፡፡",
      "12": "ዓመቱ በሙሉ ለእናንተ የተቀደሰ ይሆናል፤ እርሻዎቻችሁ ማንም ሳይከባከባቸው ራሳቸው የሚያስገኙትን ምግብ ብቻ ትበላላችሁ፡፡",
      "13": "«ከዚያ በፊት የተሸጠ መሬት ሁሉ በዚሁ ዓመት ለባለቤቱ ይመለስለታል፤",
      "14": "ስለዚህ ወገንህ ለሆነው እሥራኤላዊ መሬት ብትሸጥ ወይም ከእርሱ መሬት ብትገዛ የግፍ ሥራ አትሥራ፤",
      "15": "ዋጋውም የሚተመነው ተከታዩ የንብረት መመለሻ ዓመት ከመግባቱ በፊት ምድሪቱ ልታስገኝ በምትችለው ሰብል መጠን ይሆናል፡፡",
      "16": "ዓመታቱ ብዙ ቢሆኑ ዋጋው ከፍ ይላል፤ ዓመታቱ ጥቂቶች ከሆኑ ዋጋው ዝቅ ይላል፤ ምክንያቱም የሚሸጥበት ዋጋ የሚተመነው ምድሪቱ በምታስገኘው ሰብል መጠን ነው፤",
      "17": "አንዱ እሥራኤላዊ በሌላው እሥራኤላዊ ላይ ግፍ አይሥራ፤ አምላክችሁን ፍሩ እኔ ያህዌ አምላካችሁ ነኝ፡፡",
      "18": "«በምድሪቱ ላይ በሰላም ትኖሩ ዘንድ የያህዌ ን ሕግና ትእዛዝ ሁሉ አክብሩ፤",
      "19": "ምድሪቱም ራስዋ በቂ ሰብል ስለምታስገኝ የምትበሉትን ሁሉ አግኝታችሁ በምቾትና በሰላም ትኖራላችሁ፡፡",
      "20": "«ነገር ግን በሰባተኛው ዓመት እርሻ ሳይዘራና ሰብል ሳይሰበሰብ ምን ሊበላ ይቻላል? ብሎ የሚጠይቅ ይኖር ይሆናል፤",
      "21": "በስድስተኛው ዓመት ያህዌ ምድሪቱን ይባርካታል፤ ስለዚህም ለሦስት ዓመት የሚበቃ ሰብል ታስገናለች፤",
      "22": "በስምንተኛው ዓመት እንኳ እርሻችሁን ስትዘሩ የምትመገቡት ቀድሞ የሰበሰባችሁትን መከር ነው፤ ይህንኑ መከር የዘጠነኛውን ዓመት መከር እስከምትሰበስቡበት ድረስ ትበላላችሁ፡፡",
      "23": "«ምድሪቱ ለዘለቄታ መሸጥ አይገባትም፤ ምክንያቱም እርስዋ የእኔ እንጂ የእናንተ አይደለችም፤ እናንተ እንደ መጻተኛ ሆናችሁ እንድትጠቀሙበት ብቻ ፈቅጃለሁ፡፡",
      "24": "«መሬት በሚሸጥበት ጊዜ የቀድሞ ባለቤቱ መልሶ ለመዋጀት መብት ያለው መሆኑ መታወቅ አለበት፡",
      "25": "አንድ እሥራኤላዊ ድኻ ሆኖ መሬቱን ለመሸጥ ቢገደድ የቅርብ ዘመዱ የሆነ ሰው ሊዋጅለት ይገባዋል፡፡",
      "26": "ሊዋጅለት የሚችል የቅርብ ዘመድ ባይኖረው ግን ዘግየት ብሎ ሀብት በሚያገኝበት ጊዜ እርሱ ራሱ መዋጀት ይችላል፡፡",
      "27": "ይህንንም ማድረግ በሚችልበት ጊዜ እስከተከታዩ የንብረት መመለስ ዓመት ያለውን ዘመን ቆጥሮ ቀሪውን ገንዘብ ለገዛው ሰው ከመለሰለት በኋላ ወደ ርስቱ ይመለስ፡፡",
      "28": "ነገር ግን ለመዋጀት በቂ ገንዘብ ባይኖረው ርስቱ እስከ ተከታዩ የንብረት መመለሻ ዘመን በዚያው በገዛው ሰው እጅ ሊቆይለት ይችላል፡፡ በዚያም ዓመት ርስቱ ለባለቤቱ ይመለሳል፡፡",
      "29": "«አንድ ሰው ቅጽር በተሠራለት ከተማ ውስጥ ቤት ቢሸጥ ከተሸጠበት ዕለት ጀምሮ በአንድ ዓመት ውስጥ መልሶ የመዋጀት መብት አለው፡፡",
      "30": "ነገር ግን በዓመቱ ውስጥ መልሶ መዋጀት ባይችል፤ መልሶ የመዋጀት መብቱን ያጣል፤ ቤቱም ለገዛው ሰው ወይም ለዘሮቹ ቀዋሚ ንብረት ሆኖ ይቀራል፤ በንብረት መመለሻው ዘመን እንኳ ለሻጩ አይመለስለትም፡፡",
      "31": "ቅጽር ባልተሠራላቸው መንደሮች ውስጥ የሚገኙ ቤቶችን መሸጥ የሚችሉት ግን የእርሻ መሬቶች በሚሸጡበት ዐይነት ይሆናል፤ ባለንብረቱ እንደገና የመዋጀት መብት አለው፤ በንብረት መመለሻም ዘመን ንብረቱን መመለስ አለበት፡፡ ይሁን እንጂ ሌዋውያን ለእነርሱ በተመደቡላቸው ከተሞች የሚገኘውን ንብረት በማንኛውም ጊዜ መልሶ የመዋጀት መብት ይኖራቸዋል፡፡",
      "32": "በእነዚህ ከተሞች ውስጥ አንድ ሌዋዊ ቤት ቢሸጥና መልሶ ለመዋጀት ባይችል በንብረት መመለሻው ዓመት ይመለስለታል፤ ምክንያቱም ሌዋውያን በገዛ ከተሞቻቸው የሚሠሩአቸው ቤቶች በእሥራኤላውያን መካከል የእነርሱ ቀዋሚ ንብረቶች ናቸው፡፡",
      "34": "ነገር ግን በሌዋውያን ከተሞች ዙሪያ የሚገኝ የግጦሽ ሣር መሬት ፈጽሞ አይሸጥም፤ እርሱ ለዘላለም ቀዋሚ ንብረታቸው ነው፡፡",
      "35": "«በአቅራቢያህ የሚኖር እሥራኤላዊ ወገንህ ደኽይቶ ራሱን መርዳት የማይችል ቢሆን በአጠገብህ መኖር ይችል ዘንድ ላስጠጋኸው መጻተኛ በምታደርገው ዐይነት የሚያስፈልገውን ሁሉ በፈቃድህ አድርግለት፡፡",
      "36": "ወለድ እንዲከፍል አታድርገው፤ ያህዌን በመፍራት እሥራኤላዊ ወገንህ በአጠገብህ እንዲኖር ፍቀድለት፡፡",
      "37": "በምታበድረውም ገንዘብ ወለድ አትጠይቀው፡፡",
      "38": "ይህ እንግዲህ የያህዌ አምላክህ ትእዛዝ ነው፤ እርሱም የከነዓንን ምድር ሊያወርስህና አምላክህ ሊሆን ፈቅዶ ከግብጽ ምድር ያወጣህ ነው፡፡",
      "39": "«በአጠገብህ የሚኖር እሥራኤላዊ ወገንህ ድኻ ከመሆኑ የተነሣ እንደ ባሪያ ሆኖ ሊያገለግልህ ራሱን ቢሸጥ፤ ባሪያ የሚሠራውን ሁሉ እንዲሠራ አታድርገው፡፡",
      "40": "እስከተከታዩ የነፃነት ዓመት ድረስ እንደ ተቀጣሪ ሆኖ እያገለገለህ ይኑር፤",
      "41": "በዚያን ዓመት እርሱ ከልጆቹ ጋር ከአንተ ተለይቶ ወደ ቤተሰቡና ወደ ንብረቱ ይመለሳል፡፡",
      "42": "የእሥራኤል ሕዝብ የያህዌ አገልጋዮች ናቸው፤ እርሱ ከግብጽ ምድር ነፃ አውጥቶአቸዋል፤ ስለዚህም ባሪያ ሆነው መሸጥ የለባቸውም፡፡",
      "43": "እነርሱን በማስጨነቅ አትግዛቸው፤ ነገር ግን በመታዘዝ ያህዌ አምላክህን አክብር፡፡",
      "44": "አገልጋዮች ብትፈልግ በዙሪያህ ካሉት አሕዛብ መካከል ግዛ፤",
      "45": "እንዲሁም በመካከልህ የሚኖሩትን የውጭ አገር ዜጎችን ልጆች መግዛት ትችላለህ፤ በምድርህ የተወለዱትም እንደ እነዚህ ያሉት ልጆች የራስህ ንብረት መሆን ይችላሉ፡",
      "46": "እነርሱንም በውርስ ለልጆችህ ማስተላለፍ ትችላለህ፤ በሕይወታቸው ዘመን ሁሉ አገልጋዮቻቸው ይሆናሉ፤ ከእሥራኤላውያን ወገንህ ግን ማንንም በማስጨነቅ አትግዛ፡፡",
      "47": "«ምናልባት በመካከላችሁ የሚኖር አንድ የውጭ አገር ዜጋ ባለጸጋ ሲሆን እሥራኤላዊ ወገናችሁ ደኽይቶ ለዚያ የውጭ አገር ሰው ወይም ከእርሱ ቤተሰብ ለአንዱ ራሱን በባርነት ያስገዛ ይሆናል፡፡",
      "48": "ከተሸጠም በኋላ እንደገና ተዋጅቶ የመመለስ መብት አለው፤ ስለዚህም ከወንድሞቹ አንዱ፤",
      "49": "አጎቱ፤ የአጎቱ ልጅ ወይም ከቅርብ ዘመዶቹ አንዱ መልሶ ሊዋጀው ይችላል፤ በቂ ገንዘብ ካጠራቀመም የራሱን ነፃነት ራሱ መዋጀት ይችላል፡፡",
      "50": "ይህም በሚሆንበት ጊዜ ከገዛው ሰው ጋር ይመካከር፤ ዘመኑንም እርሱ ራሱን ከሸጠበት ዓመት ጀምሮ እስከተከታዩ የነፃነት ዓመት ድረስ ይቁጠሩት፤ ስለእርሱም ነፃ መለቀቅ ተገቢውን ዋጋ በእነዚያ ዓመታት ውስጥ ተቀጥሮ በሚሠራ ሰው ልክ ይተምኑት፡፡",
      "5152": "ወደ ፊት በሚቀሩት ዓመታትም ልክ ከተገዛበት ዋጋ የተወሰነ ገንዘብ ይመልስ፤",
      "53": "ይህም መሆን ያለበት በዓመት ክፍያ እንደተቀጠረ ሰው ታስቦ ነው፤ ጌታው እርሱን በማስጨነቅ መግዛት የለበትም፡፡",
      "54": "በዚህ ዐይነት ሁኔታ ነፃ ለመውጣት ባይችል፤ በተከታዩ የነፃነት ዓመት እርሱና ልጆቹ ነፃ ይለቀቁ፡፡",
      "55": "እሥራኤላውያን የእኔ አገልጋዮች ስለሆኑ እሥራኤላዊ የሆነ ማንም ሰው ለዘለቄታው ባሪያ ሆኖ መገዛት የለበትም፤ ምክንያቱም የእሥራኤል ሕዝብ ከግብጽ ምድር ያወጣኋቸው ናቸው፤ እኔም ያህዌ አምላካቸው ነኝ፡፡»"
    },
    "Chapter 26": {
      "1": "ያህዌ እንዲህ አለ፤ «ትሰግዱላቸው ዘንድ ማናቸውንም ዐይነት ጣዖታት አትሥሩ፤ እንዲሁም ምስል ወይም ሐውልት ወይም የተቀረጸ የድንጋይ አምድ አታቁሙ፤ እኔ ያህዌ አምላካችሁ ነኝ፤",
      "2": "የሃይማኖትን በዓላት ጠብቁ፤ እኔ የምመለክበትን ስፍራ አክብሩ፤ እኔ ያህዌ ነኝ፡፡",
      "3": "«በሕጌ ብትመሩና ትዕዛዛቴንም ብትጠብቁ፤",
      "4": "ምድራችሁ በሰብል ዛፎቻችሁም በፍሬ የተሞሉ ይሆኑ ዘንድ ዝናምን በወቅቱ እልክላችኋለሁ፡፡",
      "5": "ሰብላችሁም እጅግ የበዛ ከመሆኑ የተነሣ ገና መከር መሰብሰብ ሳትጨርሱ፤ የወይን ዘለላ የምትቆርጡበት ጊዜ ይደርሳል፤ የወይን ዘለላም ቆርጣችሁ ሳትጨርሱ እህል የምትዘሩበት ወቅት ይደርሳል፤ ለምግብ የሚያስፈልጋችሁን ሁሉ ታገኛላችሁ፤ በምድራችሁም በሰላም ትኖራላችሁ፡፡",
      "6": "«በምድራችሁ ሰላምን እሰጣችኋለሁ፤ ማንንም ሳትፈሩ በሰላም ትተኛላችሁ፤ አደገኞች የሆኑ አራዊትን ከምድራችሁ አስወግዳለሁ፤ ከእንግዲህም ወዲህ ጦርነት በዚያ አይኖርም፡፡",
      "7": "በጠላቶቻችሁ ላይ ድልን ትጎናፀፋላችሁ፤",
      "8": "ከእናንተ አምስቱ መቶውን ጠላ ያሸንፋሉ አንድ መቶው ደግሞ አሥሩን ሺሕ ድል ይነሳሉ፡፡",
      "9": "እባርካችኋለሁ፤ ብዙ ልጆችንም እሰጣችኋለሁ በእኔ በኩል ከእናንተ ጋር የገባሁትን ቃል ኪዳን እጠብቃለሁ፡፡",
      "10": "ከዓመት እስከ ዓመት የሚቆይ ሰብል ይኖራችኋል፤ ከዚህም የተነሣ አዲሱን ሰብል ሰብስባችሁ ማኖር ትችሉ ዘንድ ካለፈው መከር የተረፈውን መጣል ግድ ይሆንባችኋል፤",
      "11": "እኔም በተቀደሰው ድንኳኔ በመካከላችሁ እሆናለሁ፤ ከእናንተም ከቶ አልለይም፡፡",
      "12": "እኔ ዘወትር ከእናንተ ጋር እሆናለሁ፤ አምላካችሁ እሆናለሁ፤ እናንተም ሕዝቤ ትሆናላችሁ፡፡",
      "13": "በባርነት እንዳትገዙ ከግብጽ ምድር ያወጣኋችሁ እኔ ያህዌ ነኝ፤ ተጭኖአችሁ የነበረውን የባርነት ቀንበር ሰብሬ ቀና ብላችሁ እንድትሄዱ አድርጌአለሁ፡፡",
      "14": "ያህዌ እንዲህ አለ፤ «ለሕጌ ታዛዥዎች ባትሆኑ ቅጣት ይደርስባችኋል፤",
      "15": "ሕጌንና ትዕዛዛቴን ባትጠብቁና ከእናንተ ጋር የገባሁትን ቃል ኪዳን ብታፈርሱ፤",
      "16": "እቀጣችኋለሁ፤ መቅሰፍትንም አመጣባችኋለሁ፤ ይኸውም አይኖቻችሁን የሚያሳውር ሰውነታችሁንም የሚያመነምን ሊፈወስ የማይችልና ገደብ የማይችለው የንዳድ በሽታ እሰድባችኋለሁ፤ እህል ትዘራላችሁ ነገር ግን ጥሩ መከር አይገጥማችሁም፤ ምክንያቱም ጠላቶቻችሁ እናንተን ድር አድርገው አዝመራችሁን ሁሉ ይበሉታል፡፡",
      "17": "እኔ በእናንተ ላይ በቁጣ ስለምነሳባችሁ ተሸናፊዎች ትሆናላችሁ፤ የሚጠሏችሁ ይገዙአችኋል፡፡ ልባችሁ በፍርሃት እየተሸበረ ማንም ሳይነድዳችሁ ትሸሻላችሁ፡፡",
      "18": "ይህም ሁሉ ከደረሰባችሁ በኋላ እንኳ የማትታዘዙኝ ከሆናችሁ፤ በእናነተ ላይ የማመጣውን ቅጣት ሰባት እጥፍ እንዲበዛ አደርገዋለሁ፡፡",
      "19": "እልጣታችሁን እሽራለሁ፤ ዝናም ስለማይኖር ምድራችሁ በድርቅ ትመታለች፤ እንደ ብረትም የጠጠረች ትሆናለች፡፡",
      "20": "ተግታችሁ የምትሠሩት ነገር ሁሉ ውጤት አልባ ይሆናል፤ ምክንያቱም ምድራችሁ ሰብል አታስገኝላችሁም ዛፎቻችሁም አያፈሩም፡፡",
      "21": "«አሁንም እኔን በመቃወም ትትፀኑና ልትታዘዙኝ ባትፈቅዱ፤ ቅጣታችሁን እንደገና ሰባት ጊዜ እጥፍ አደርገዋለሁ፡፡",
      "22": "በመካከላችሁ አደገኞች አራዊትን እልካለሁ፤ እነርሱም ልጆቻችሁን ይገድላሉ፤ የቀንድ ከብቶቻችሁንም ያወድማሉ፤ ከእናንተ ጥቂት ሰዎች ብቻ ስለሚቀሩ ጎዳናዎቻችሁ ሁሉ ሰው አልባ ይሆናሉ፡፡",
      "23": "ይህ ሁሉ ቅጣት ከተፈፀመባችሁ በኋላ ባትሰሙኝና እኔን በመቃወም ብትጸኑ፤",
      "24": "በእናንተ ላይ በቁጣ ተመልሼ ካለፈው ሰባት እጥፍ በበረታ ሁኔታ እቀጣችኋለሁ፡፡",
      "25": "ከእኔ ጋር የገባችሁትን ቃል ኪዳን በማፍረሳችሁ እናንተን ለመቅጣት ጦርነት አመጣባችኋለሁ፤ በደህንነት ለመኖር በከተሞቻችሁ ብትሰበሰቡም ሊፈወስ የማይችል በሽታ በመካከላችሁ እልካለሁ፤ ለጠላቶቻችሁም እጃችሁን ለመስጠት ትገደዳላችሁ፡፡",
      "26": "ምግብ እንድታጡ አደርጋለሁ፤ ከዚህም የተነሣ አሥር ሴቶች እንጀራ ለመጋገር የሚያስፈልጋቸው አንድ ምጣድ ብቻ ይሆናል፤ እርሱንም ቢሆን በመጠን ስለምትከፋፈሉት ሁሉን በልታችሁ እንኳ እንደተራባችሁ ትቀራላችሁ፡፡",
      "27": "«ይህም ሁሉ ተፈጽሞባችሁ እኔን መቃወም ብትቀጥሉና ለእኔም ባትታዘዙ፤",
      "28": "በእናንተ ላይ በቁጣ እነሳለሁ በእናነተ ለይ የማመጣውንም ቅጣት ካለፈው ሰባት ጊዜ የበለጠ እንዲሆን አደርጋለሁ፡፡",
      "29": "ስለዚህም ከመራባችሁ ብዛት የተነሣ የገዛ ልጆቻችሁን ለመብላት ትገደዳላችሁ፡፡",
      "30": "በየኮረብታው ላይ ያሉአችሁን መስገጃዎች እደመስሳለሁ፤ የዕጣን መሰዊያዎቻችሁንም አፈርሳለሁ፤ ሬሳዎቻችሁንም በወደቁት ጣዖቶቻችሁ ላይ እጥላለሁ፤ ፈጽሞ እጸየፋችኋለሁ፤",
      "31": "ከተሞቻችሁንም ወደ ፍርስራሽነት እለውጣለሁ፤ የማምለኪያ ስፍራዎቻችሁንም እደመስሳለሁ፤ መሥዋዕታችሁንም አልቀበልም፡፡",
      "32": "ምድራችሁን ፈጽሜ አጠፋለሁ፤ በወረራ የያዛት ጠላት ጥፋትዋን አይቶ በፍርሃት ይንቀጠቀጣል፡፡",
      "33": "በእናንተም ላይ ጦርነት አምጥቼ በባእዳን አገሮች ሁሉ እበትናችኋለሁ፤ ምድራችሁ ሰው አልባ፤ ከተሞቻችሁም ፍርስራሽ ይሆናሉ፤",
      "3435": "ከዚህም በኋላ ምድሪቱ እናንተ ልትሰጧት ያልፈቀዳችሁትን ፍፁም ዕረፍት አግኝታ ደስ ይላታል፤ እናንተ በጠላቶቻችሁ አገር በስደት ላይ ሳላችሁ ምድሪቱ ባዶ ሆና ዕረፍት ታገኛለች፡፡",
      "36": "«በስደት የምትኖሩም ሁሉ ነፋስ የሚነካውን ቅጠል ኮሽታ በሰማችሁ ቁጥር በድንጋጤ በርግጋችሁ እንድትሸሹ አደርጋለሁ፤ በጦርነት ላይ ልክ በላት እንደሚያሳድዳችሁ ያህል ሆናችሁ ተሸሻላችሁ፤ ምንም ዓይነት ጠላት በአጠገባችሁ ሳይኖር ተደናቅፋችሁ ትወድቃላችሁ፤",
      "37": "ማንም ሳይነድዳችሁ አንዳችሁ በአንዳችሁ ላይ ተሰናክላችሁ ትወድቃላችሁ፤ ማንኛውንም ጠላት ተቋቁማችሁ ለመዋጋት አትችሉም፡፡",
      "38": "በስደት ትሞታላችሁ፤ በጠላቶቻችሁም ምድር ተውጣችሁ ትቀራላችሁ፡፡",
      "39": "በጠላቶቻችሁ ምድር ከሞት ተርፋችሁ የምትቀሩት ጥቂቶቻችሁ በራሳችሁና በቀድሞ አባቶቻችሁ ኃጢአት ምክንያት መንምናችሁ ትቀራላችሁ፡፡",
      "40": "«ነገር ግን የእናንተ ዘሮች የራሳቸውን ኃጢአት፤ እንዲሁም በእኔ ላይ ያመፁትንና የተቃወሙኝን የቀድሞ አባቶቻቸውን ኃጢአት ይናዘዛሉ፡፡",
      "41": "ምክንያቱም እኔ በእነርሱ ላይ በቁጣ ተነስቼ ወደ ጠላቶቻቸው ምድር እንዲሰደዱ አደርጋቸው ዘንድ ያነሱኝ የቀድሞ አባቶቻቸው ናቸው፤ በመጨረሻም የእናንተ ዘሮች በትህትና እራሳቸውን አዋርደው ስለ አመፃቸውና ስለኃጢአታቸው ፍዳቸውን ቢቀበሉ፤",
      "42": "ከያዕቆብ ከይስሐቅና ከአብርሃም ጋር የገባሁትን ቃል ኪዳን አስባለሁ፤ ምድሪቱንም ለሕዝቤ ለመስጠት የሰጠሁትን የተስፋ ቃል አድሳለሁ፡፡",
      "43": "ነገር ግን በመጀመሪያ ምድሪቱ የሚኖርባት ሕዝብ ታጥቶ ፍፁም ዕረፍት ማድረግ ይኖርባታል፤ ሕዝቡም ሕጌን በማቃለላቸው፤ ትዕዛዛቴንም በመናቃቸው ተገቢ ቅጣታቸውን መቀበል አለባቸው፡፡",
      "44": "ይሁን እንጂ በጠላቶቻቸው አገር ሳሉ እንኳ እስከ መጨረሻው አልተዋቸውም ወይም አልደመስሳቸውም፤ ይህማ ቢሆን ኖሮ ከእነርሱ ጋር የገባሁትን ቃል ኪዳን እስከመጨረሻ ባልጠበኩም ነበር፤ እኔ ያህዌ አምላካቸው ነኝ፡፡",
      "45": "እኔ ያህዌ አምላካቸው እሆን አንድ ሕዝቤን ከግብፅ ምድር በማምጣት ኃይሌን ለአሕዛብ ሁሉ በገለጥሁ ጊዜ ከቀድሞ አባቶቻቸው ጋር የገባሁትን ቃል ኪዳን እንደገና አድሳለሁ፡፡»",
      "46": "ለእሥራኤል ሕዝብ ይነግር ዘንድ ሙሴ በሲና ተራራ ላይ ሳለ ያህዌ የሰጠው ሕግጋትና ትዕዛዛት እነዚህ ናቸው፡፡"
    },
    "Chapter 27": {
      "1": "ለእሥራኤል ሕዝብ ይነግር ዘንድ ያህዌ ለሙሴ የሚከተሉትን የሥርዓት መመሪያዎች ሰጠው፤",
      "2": "አንድ ዓይነት ልዩ ስእለት ቢፈጸምና አንድ ሰው ለያህዌ ስጦታ ሆኖ ቢቀርብ ያንን ሰው መልሶ ለመዋጀት ከዚህ የሚከተለውን ገንዘብ መክፈል ይቻላል፤",
      "37": "በይፋ በታወቀው ሚዛን ልክ ዕድሜው ከሃያ እስከ ስልሳ ለሆነ ጎልማሳ 600ግራም የሚመዝን ጥሬ ብር፤ በዚሁ ዕድሜ ክልል ለምትገኝ ሴት ሠላሳ ጥሬ ብር፤ ከአምስት እስከ ሃያ ዓመት ለሆነው ወጣት ሃያ ጥሬ ብር፤ በዚሁ ዕድሜ ክልል ላለች ሴት ዐሥር ጥሬ ብር፤ ዕድሜው ከአንድ ወር እስከ አምስት ዓመት ለሆነ ሕፃን አምስት ጥሬ ብር፤ በዚሁ ዕድሜ ክልል ውስጥ ለምትገኝ ሴት ሕፃን ሦስት ጥሬ ብር፤ ዕድሜው ከስልሳ ዓመት በላይ ለሆነው ሰው ዐሥራ አምስት ጥሬ ብር፤ ዕድሜዋ ከስልሳ ዓመት በላይ ለሆናት ሴት ዐሥር ጥሬ ብር፡፡",
      "8": "ስዕለት ያደረገው ሰው ይህን ተመን ለመክፈል የማይችል ሆኖ ከተገኘ ያ ለስጦታ የቀረበውን ሰው ወደ ካህኑ ያምጣው፤ ካህኑም ያ ሰው የሚችለውን ያህል ገምቶ ዝቅተኛ ዋጋ ያስከፍለው፡፡",
      "9": "ስእለቱ ለያህዌ መሥዋዕት ሆኖ ለመቅረብ ተቀባይነት ያለው እንስሳ ከሆነ ለያህዌ የቀረበው መባ ሁሉ የተቀደሰ ይሆናል፡፡",
      "10": "ሰውየውም ለዚያ እንስሳ ሌላ ምትክ ማቅረብ አይገባውም፤ ምትክ አቅርቦ በተገኘ ጊዜ ግን ሁለቱም እንስሳት ለያህዌ የተለዩ ይሁኑ፡፡",
      "11": "ስጦታው ለያህዌ መሥዋዕት ሆኖ ለመቅረብ ተቀባይነት የሌለው በሕጉ መሠረት በሥርዓት ያልነፃ እንስሳ ከሆነ ግን ሰውየው እንስሳውን ወደ ካህኑ ያምጣ፤",
      "12": "ካህኑም የእንስሳውን መልካምነት ወይም መጥፎነት ገምቶ ዋጋውን ይወስን፤ ያም ዋጋ የመጨረሻ ይሆናል፤",
      "13": "ባለቤቱም እንስሳውን መልሶ ለመግዛት ቢፈልግ በዋጋው ላይ በመቶ ሃያ እጅ ይጨምር፡፡",
      "14": "አንድ ሰው ቤቱን ለያህዌ የተለየ ስጦታ አድርጎ ሲያቀርብ ካህኑ የቤቱን መልካምነትና መጥፎነት ገምቶ ዋጋውን ይወስን፤ ያም ዋጋ የመጨረሻ ይሆናል፡፡",
      "15": "ባለንብረቱ ያንን ቤት መልሶ ለመግዛት ቢፈልግ ግን በዋጋው ላይ በመቶ ሃያ እጅ ይጨምር፡፡",
      "16": "አንድ ሰው ከመሬቱ ከፍሎ ለአምላኩ የተለየ ስጦታ አድርጎ ቢያቀርብ፤ ዋጋው መሬቱ በሚቀበለው ዘር መጠን ይወሰን፤ ይኸውም ለእያንዳንዱ ሃያ ኪሎ ግራም ገብስ ዐሥር ጥሬ ብር ይክፈል፡፡",
      "17": "መሬቱም የንብረት መመለሻ ዓመት እንዳለፈ ወዲያውኑ ለይቶ የሰጠ ከሆነ ሙሉውን ዋጋ መክፈል ይኖርበታል፡፡",
      "18": "መሬቱን የሰጠው የንብረት መመለሻው ዓመት ካለፈ ዘግይቶ ከሆነ ግን ካህኑ እስከ ተከታዩ የንብረት መመለሻ �ዓመት ያለውን ቀሪ ጊዜ በመገመት ዋጋው እንዲቀነስ ያድርግ፡፡",
      "19": "መሬቱን የሰጠው ሰው እንደገና መልሶ ለመግዛት ቢፈልግ በዋጋው ላይ በመቶ ሃያ እጅ ጨምሮ ይክፈል፡፡",
      "20": "የቀድሞው ባለንብረቱ መሬቱን ለያህዌ እንደገና ከመዋጀቱ በፊት ለሌላ ሰው ሸጦት ቢገኝ ግን ያንን መሬት እንደገና መልሶ የመዋጀት መብቱን ያጣል፤",
      "21": "መሬቱም በተከታዩ የንብረት መመለሻ ዓመት ለያህዌ የተለየ ቀዋሚ ንብረት እንደሆነ ይቀራል፤ እርሱም የካህናቱ ድርሻ ይሆናል፡፡",
      "22": "አንድ ሰው ከሌላ ሰው የገዛውን መሬት ለያህዌ የተለየ ስጦታ አድርጎ ቢያቀርብ፤",
      "23": "ካህኑ ገምግሞ እስከተከታዩ የንብረት መመለሻ ዓመት ያለውን ዋጋ ይተምን፤ ሰውየውም በዚያኑ ዕለት ዋጋውን ይክፈል፤ ገንዘቡም ለያህዌ አገልግሎት የተለየ ይሆናል፡፡",
      "24": "በንብረት መመለሻውም ዓመት መሬቱ ቀድሞ ለሸጠው ባለ ንብረት ወይም ለእርሱ ዝርያዎች ይመለሳል፡፡",
      "25": "ዋጋዎች ሁሉ የሚተመኑት በይፋ በታወቀው ሚዛን ልክ ነው፡፡",
      "26": "በኩር ሆኖ የሚወለድ እንስሳ ቀድሞውኑ የያህዌ ስለሆነ ማንም ሰው የበጎ ፈቃድ ስጦታ አድርጎ ሊያቀርበው አይችልም፤ እንቦሳም ሆነ የበግና የፍየል ግልገሎች አስቀድመው ለያህዌ የተለዩ ናቸው፤",
      "27": "በሕጉ መሠረት በሥርዓት ያልነጻ የእንስሳት በኩር ግን በይፋ በታወቀው ዋጋ ላይ በመቶ ሃያ እጅ ተጨምሮበት እንደገና መዋጀት ይችላል፤ ባለቤቱ የማይዋጀው ከሆነ ግን በተመጣጣኝ ዋጋ ለሌላ ሰው ይሸጥ፡፡",
      "28": "አንድ ሰው የራሱን ሰውም ሆነ እንስሳን ወይም መሬት ሙሉ በሙሉ ለያህዌ አገልግሎት የተለየ እንዲሀን ካደረገው በኋላ ፈጽሞ ሊሸጠውም ሆነ መልሶ ሊዋጀው አይገባውም፡፡",
      "29": "ሰውም እንኳ ቢሆን ሙሉ በሙሉ ለፈጣሪ አገልግሎት ከተለየ በኋላ እንደገና ሊዋጅ ፈጽሞ አይገባውም፤ እንዲህ ዐይነቱ ሰው ፈጽሞ መገደል አለበት፡፡",
      "30": "ምድሪቱ የምታስገኘው እህልም ሆነ ፍራፍሬ ከዐሥር አንዱ ለአምላክ የተለየ ነው፡፡",
      "31": "ከእርሱ ማንኛውንም ነገር መልሶ መዋጀት የሚፈልግ ሰው በይፋ በታወቀው ዋጋ ላይ በመቶ ሃያ እጅ ጨምሮ መግዛት ይችላል፡፡",
      "32": "ከቤት እንስሳት ከዐሥር አንዱ እጅ የያህዌ ድርሻ ነው፤ እንስሳትም በሚቆጠሩበት ጊዜ ከዐሥር አንዱ ለፈጣሪ የተለየ ነው፡፡",
      "33": "ባለንብረቱ እንስሳቱን በየዐይነቱ በሚመድብበት ጊዜ ነውረኛውን ከደህነኛው አይለይ፤ በእርሱም ሌላ ምትክ አያድርግ፡፡ በአንዱ እንስሳ ሌላ እንስሳ ተክቶ ቢገኝ ግን ሁለቱም እንስሳት ለያህዌ የተለዩ ይሁኑ፤ እንደገና መዋጀትም የለባቸውም፡፡",
      "34": "ለእሥራኤል ሕዝብ ይነግር ዘንድ ሙሴ በሲና ተራራ ላይ ሳለ ያህዌ የሰጠው ሕግጋትና ትእዛዛት እነዚህ ናቸው፡፡"
    }
  }
}
