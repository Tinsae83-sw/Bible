{
  "zephaniah": {
    "Chapter 1": {
      "1": "ሶፎኒያስ የኩሺ ልጅ ሲሆን÷ ኩሺ የገዳልያ ልጅ÷ ገዳልያ የአማርያ ልጅ÷ አማርያ ደግሞ የንጉሥ ሕዝቂያስ ልጅ ነው፤ የአሞን ልጅ ኢዮስያስ የይሁዳ ንጉሥ በነበረበት ዘመን÷ ያህቬህ(הוהי) ለሶፎንያስ የተናገረው የትንቢት ቃል ይህ ነው፡፡",
      "2": "ያህቬህ(הוהי) እንዲህ ይላል÷ “ሁሉን ነገር ከምድር ላይ ፈጽሜ አጠፋለሁ፤",
      "3": "ሰውንና እንስሳን÷ የሰማይ ወፎችንና የባሕር ዓሣዎችን እደመስሳለሁ፤ ዐመፀኞችን እገለባብጣለሁ፤ አንድ እንኳ ሳይቀር የሰውን ዘር ከምድር ላይ አጠፋለሁ፤ ይህን የተናገርሁ እኔ ያህቬህ(הוהי) ነኝ፡፡",
      "4": "“የኢየሩሳሌምንና የይሁዳን ሕዝብ ሁሉ እቀጣለሁ፤ በእነዚያም ስፍራዎች ባዓል ተብሎ ለሚጠራው ጣዖት የሚደረገውን አምልኮና እርሱን የሚያገለግሉትንም ካህናት ጨርሼ አጠፋለሁ፡፡",
      "5": "ጣራ ላይ ወጥተው ለፀሐይ÷ ለጨረቃና ለከዋክብት የሚሰግዱትን አጠፋለሁ፤ እኔን እያመለኩና በስሜ እየማሉ÷ ዘወር ብለው ደግሞ ሚልኮም ተብሎ በሚጠራው ጣዖት ስም የሚምሉትን እደመስሳለሁ፡፡",
      "6": "ከእኔ የራቁትን÷ እኔን መከተል የተውትንና ወደ እኔም መጥተው እኔ እድመራቸው ያልጠየቁኝን አጠፋለሁ፡፡”",
      "7": "የያህቬህ(הוהי) ፍርድ ቀን ስለቀረበ በያህቬህ(הוהי) ፊት ዝም በሉ፤ ያህቬህ(הוהי) ሕዝቡን÷ ለመሥዋዕት እንደሚታረድ እንስሳ ለማረድ እየተዘጋጀ ነው፤ ይሁዳንም የሚበዘብዙ ጠላቶች ጋብዞአል፡፡",
      "8": "ያህቬህ(הוהי)እንዲህ ይላል÷ “ሰዎች ለመሥዋዕት እንደሚታረድ እንስሳ በሚታረዱበት በዚያ ቀን መኳንንቱን÷ የንጉሡን ልጆችና እንግዳ ባሕል የሚከተሉትን ሁሉ እቀጣለሁ፤",
      "9": "ንደ አረማውያን ጣዖት የሚያመልኩትንና የጣዖታቸውንም መቅደስ በተዘረፈ ሀብት ለመሙላት የሚሰርቁትንና የሚገድሉትን እቀጣለሁ፡፡”",
      "10": "ያህቬህ(הוהי) እንዲህ ይላል÷ “በዚያን ቀን ከኢየሩሳሌም ቅጽር በዓሣ በር በኩል ኡኡታ ይሰማል፤ ከአዲሱም አደባባይ የዋይታ ድምፅ ያስተጋባል፤ በኮረብታዎችም አካባቢ ሽብር ይሆናል፡፡",
      "11": "እናንተ ከከተማው በታችኛው ክፍል የምትኖሩ ሁሉ ይህን ድምፅ በምትሰሙበት ጊዜ ‘ዋይ! ዋይ!’ እያላችሁ አልቅሱ፤ ምክንያቱም በዚያ የሚነግዱና ብር ለዋጮች ሁሉ ይሞታሉ፡፡",
      "12": "“በዚያን ቀን መብራት ይዤ ኢየሩሳሌምን በመፈተሸ እመረምራለሁ፤ በመንደላቀቅ ኑሮ ታብየው ‘ያህቬህ(הוהי) በጎም ሆነ ክፉ ነገር ከቶ አያደርግም’ የሚሉትን እቀጣለሁ፡፡",
      "13": "ሀብታቸው ሁሉ ይዘረፋል፤ ቤቶቻቸውም ይፈርሳሉ፤ በዚያን ጊዜ ቤት ይሠራሉ፤ ነገር ግን አይኖሩበትም፤ ወይንም ይተክላሉ፤ ነገር ግን የወይኑን ጠጅ አይጠጡም፡፡”",
      "14": "ታላቁ የጌታ ቀን ቀርቦአል፤ አመጣጡም እጅግ ፈጥኖአል፤ ያ ቀን እጅግ አስፈሪ ነው፤ በዚያን ቀን ጀግኖች እንኳ ተስፋ ቆርጠው ከፍ ባለ ድምፅ ይጮኻሉ፡፡",
      "15": "ያ ዕለት የቁጣ÷ የመከራና የጭንቀት÷ የጥፋትና የመፍረስ÷ የጨለማና የጭጋግ÷ የጉምና የደመና ቀን ይሆናል፤",
      "16": "በዚያን ቀን የተመሸጉትን ከተሞችና ረዣዥም ግንቦችን ለመያዝ የመጡ ወታደሮች የጦርነት መለከትና የድንፋታ ድምፅ ያሰማሉ፡፡",
      "17": "ያህቬህ(הוהי) እንዲህ ይላል÷ “ኃጢአት በመሥራት እኔን ስለ በደሉ÷ እንደ ዕውር እስኪደናገሩ ድረስ በሰው ዘር ሁሉ ላይ ታላቅ መከራ አመጣለሁ፤ ደማቸው እንደ ጎርፍ ውሃ ይፈስሳል፤ ሬሳቸውም እንደ ፋንድያ የትም ይጣላል፡፡”",
      "18": "ያህቬህ(הוהי) ቁጣውን በሚገልጥበት በዚያን ቀን ሰዎችን ብራቸውና ወርቃቸው ሊያድናቸው አያችልም፤ በቁጣው እሳት ምድር ትጠፋለች፤ በምድር ላይ የሚኖሩት ሁሉ በድንገት ይደመሰሳሉ፡፡"
    },
    "Chapter 2": {
      "1": "እናንተ የማታፍሩ ሕዝቦች በፍጥነት ወደ ያህቬህ(הוהי) ተመለሱ፤",
      "2": "አለበለዚያ ነፋስ ጠራርጎ እንደሚወስደው ገለባ ትሆናላችሁ፤ እንደ እሳት የሚነደው የያህቬህ(הוהי) ቁጣ ይመጣባችኋል፤ በዚያን ቀን መዓቱ ይገለጥባችኋል፤ በዚያን ቀን መዓቱ ይገለጥባችኋል፤",
      "3": "ትእዛዛቱን የምትፈጽሙ÷ በምድሪቱ የምትኖሩ÷ እናንተ ትሑታን ወደ ያህቬህ(הוהי) ተመለሱ፤ ደግ ሥራ ሥሩ፤ በያህቬህ(הוהי)ም ፊት ራሳችሁን ዝቅ አድርጉ፤ በዚህም ሁኔታ ያህቬህ(הוהי) ቁጣውን በሚገልጥበት ቀን ምናልባት ከቅጣት ታመልጡ ይሆናል፡፡",
      "4": "ጋዛ ሰው የማይኖርባት ባድማ ትሆናለች፤ አስቀሎናም ምድረ በዳ ትሆናለች፤ የአሽዶድ ነዋሪዎች በቀትር ከመኖሪያቸው ይባረራሉ፤ የዔቅሮንም ሰዎች ከከተማይቱ ተጠራርተው ይወጣሉ፡፡",
      "5": "እናንተ በባሕር ዳር የምትኖሩ ፍልስጥኤማውያን ወዮላችሁ! የያህቬህ(הוהי) ፍርድ በእናንተ ላይ ደርሶአል፤ ስለዚህ ከእናንተ አንድ እንኳ ሳያስቀር ያጠፋችኋል፡፡",
      "6": "በባሕር ዳር ያለው ምድራችሁ ሁሉ የከብት ማሠማሪያ÷ የእረኞች መኖሪያና የመንጋዎች ማደሪያ በረት ይሆናል፡፡",
      "7": "ከምርኮ የቀሩት የይሁዳ ሰዎች ርስታችሁን ወርሰው የመንጋዎቻቸው መሠማሪያ ያደርጉታል፤ በአስቀሎና በሚገኙ ቤቶቻቸው ያድራሉ፤ ያህቬህ(הוהי) አምላካቸውም ይከባከባቸዋል፤ የተማረከባቸውን ንብረት ሁሉ ይመልስላቸዋል፡፡",
      "8": "የሠራዊት ጌታ ያህቬህ(הוהי) እንዲህ ይላል÷ “የሞአብና የዐሞን ሕዝቦች በሕዝቤ ላይ እያፌዙና እያላገጡ ምድራቸውን ለመንጠቅ የሚናገሩትን ዛቻ ሰምቻለሁ፡፡",
      "9": "እኔ የእስራኤል አምላክ የሠራዊት ጌታ ያህቬህ(הוהי) በሕያው ስሜ እምላለሁ፤ ሞአብና ዐሞን እንደ ሰዶምና ገሞራ ይደመሰሳሉ፤ የጨው ጉድጓድና በዳዋ የተሸፈነ ጠፍ ቦታ ይሆናሉ፤ ከምርኮ የቀሩት ሕዝቦቼ ንብረታቸውን ይዘርፋሉ፤ ርስታቸውንም ይነጥቃሉ፤ ይህም እንደሚሆን እኔ ያህቬህ(הוהי) በሕያው ስሜ እምላለሁ፡፡”",
      "10": "የሞአብና የዐሞን ሕዝቦች ይህ ሁሉ መከራ የሚደርስባቸውም በእልህና በትዕቢት ተሞልተው የሠራዊት ጌታ የሆነውን የያህቬህ(הוהי)ን ሕዝብ እየሰደቡ በማዋረዳቸው ነው፡፡",
      "11": "በምድራቸው ያሉትን ሐሰተኞች አማልክት ሁሉ በማጥፋቱ ያህቬህ(הוהי) ብቻ በእነርሱ ዘንድ የተፈራ ይሆናል፤ የምድር አሕዛብ ሁሉ በያሉበት አገር ለያህቬህ(הוהי) ይሰግዳሉ፡፡",
      "12": "እናንተም ኢትዮጵያውያን በሰይፌ ትታጨዳላችሁ፡፡",
      "13": "ያህቬህ(הוהי) በሰሜን ሕዝብ ላይ ኀይሉን ያሳያል፤ አሦርንም ያጠፋል፤ የነነዌንም ከተማ ውሃ በሌለበት ምድረ በዳ እንደ ፈረሰች ከተማ ባድማ ያደርጋታል፡፡",
      "14": "የበግና የፍየል መንጋዎች÷ የከብቶችና የምድር አራዊት መሠማሪያ ትሆናለች፤ ጉጉቶች በፍርስራሹ ውስጥ ይኖራሉ፤ በየመስኮቱም ይጮኻሉ፤ ቁራዎች በየደጃፉ ድምፃቸውን ያሰማሉ፤ ቤቶቹ የተሠሩባቸው ዝግባዎች ዕርቃናቸውን ይቀራሉ፡፡",
      "15": "ይህች ከተማ “ከእኔ በቀር ማንም የለም!” በማለት በኩራት ተዝናንታ ትኖር ነበር፤ አሁን ግን አራዊት የሚመሰጉባት ውድማ ሆና ትቀራለች፤ በዚያም የሚያልፉ ሁሉ እጅግ በመገረም እጃቸውን እያወዛወዙ ያፏጫሉ፡፡"
    },
    "Chapter 3": {
      "1": "በኃጢአት ለረከሰችና የገዛ ሕዝብዋን ለምታስጨንቅ ዐመፀኛ ለሆነችው ለኢየሩሳሌም ከተማ ወዮላት!",
      "2": "እርስዋ የማንንም ትእዛዝ አትቀበልም፤ ተግሣጽም አትፈልግም፤ በያህቬህ(הוהי) መታመንዋን ትታለች፤ ይረዳትም ዘንድ ወደ እርሱ አትቀርብም፡፡",
      "3": "መሪዎችዋ እንደሚያገሡ አንበሶች ናቸው፤ ዳኞችዋም ለነገ ሳያስተርፉ ያገኙትን ሁሉ በልተው እንደሚጨርሱ እንደተራቡ የማታ ተኩላዎች ናቸው፡፡",
      "4": "ነቢያትዋ በትዕቢት የተወጠሩና በተንኮል የተሞሉ ናቸው፤ ካህናትዋ የተቀደሰውን ያረክሳሉ፤ የያህቬህ(הוהי)ንም ሕግ ለራሳቸው እንደሚስማማ አጣምመው ይተረጉማሉ፤",
      "5": "እውነተኛ የሆነ ያህቬህ(הוהי) ግን አሁንም በውስጣዋ አለ፤ እርሱ ስሕተትን ፈጽሞ አያደርግም፤ እርሱ በየማለዳው እውነተኛ ፍርድን ለሕዝቡ ይሰጣል፤ በየዕለቱም ይህን ከማድረግ አይቆጠብም፤ ይህም ሁሉ ሆኖ በዚያ የሚኖረው ዐመፀኛ ሕዝብ በደልን ያለ ሐፍረት ይፈጽማል፡፡",
      "6": "ያህቬህ(הוהי) እንዲህ ይላል÷ “የአሕዛብን መንግሥታት አጠፋሁ፤ ምሽጎቻቸውን አፈራረስሁ፤ ከተሞቻቸውንም ደመሰስሁ፤ ከተሞቻቸው ማንም የማይኖርባቸው ወና ስለሆኑ በመንገዶቻቸው የሚተላለፍ ሰው የለም፡፡",
      "7": "እኔም ይህን ሁሉ በማድረጌ ‘ሕዝቤ ያከብረኛል፤ ተግሣጼንም ይቀበላል፤ ያደረግሁለትንም ውለታ ሁሉ አይረሳም’ ብዬ ነበር፤ ሕዝቤ ግን እየባሰበት ሄደ፤ በክፉ ሥራውም ረከሰ፡፡”",
      "8": "ያህቬህ(הוהי) እንዲህ ይላል÷ “ጥቂት ታገሡ፤ በእነርሱ ላይ የምፈርድበት ጊዜ ይመጣ፤ እሕዛብንና መንግሥታትን በአንድነት እሰበስባለሁ፤ የቁጣዬንም እሳት በእነርሱ ላይ አፈስሳለሁ፤ በቁጣዬም እሳት መላዋ ምድር ትቃጠላለች፡፡",
      "9": "“በዚያን ጊዜ የሕዝቦችን አሳብ እለውጣለሁ፤ ይኸውም ወደ ሐሰተኞች አማልክት ሳይሆን ወደ እኔ በንጹሕ ኅሊና እንዲጸልዩ አደርጋለሁ፤ ሁሉም በአንድነት እኔን ያገለግላሉ፡፡",
      "10": "በስደት ተበታትነው የሚኖሩት ወገኖቼ በሩቅ ካለችው ከኢትዮጵያ ወንዞች ማዶ መባ ይዘውልኝ ይመጣሉ፡፡",
      "11": "በእኔ ላይ ስለፈጸማችሁት በደል በዚያን ጊዜ አታፍሩበትም፤ ምክንያቱም ትዕቢተኞችንና ትምክሕተኞችን ከመካከላችሁ አስወግዳለሁ፤ ከእንግዲህ ወዲህ በተቀደሰው ተራራዬ በእኔ ላይ አታምጹብኝም፡፡",
      "12": "ከመካከላችሁ ራሳቸውን ዝቅ ያደረጉ ትሑታን ሕዝቦችን አስቀራለሁ፤ እነርሱም በእኔ የሚታመኑና የእኔንም ዕርዳታ የሚሹ ይሆናሉ፡፡",
      "13": "ከምርኮ የተረፉት የእስራኤል ሕዘብ በማንም ላይ ክፉ ነገር አያደርጉም፤ ሐሰት አይናገሩም፤ በአንደበታቸውም አያታልሉም፤ ስለዚህም በልጽገው በሰላም ይኖራሉ፤ የሚያስፈራቸውም የለም፡፡”",
      "14": "የጽዮን ልጅ ሆይ! ዘምሪ የእስራኤል ሕዝብ ሆይ! ዘምሩ! እልል በሉ! የኢየሩሳሌም ልጅ ሆይ! በሙሉ ልብሽ ደስ ይበልሽ÷ ሐሴትም አድርጊ፡፡",
      "15": "ያህቬህ(הוהי) በእናንተ ላይ ያስተላለፈውን የቅጣት ፍርድ አንሥቶላችኋል፤ ጠላቶቻችሁንም አስወግዶላችኋል፤ የእስራኤል ንጉሥ የሆነው ያህቬህ(הוהי) በመካከላችሁ ስለሆነ÷ ከእንግዲህ ወዲህ የሚያስፈራችሁ ነገር የለም፡፡",
      "16": "በዚያን ጊዜ ስለ ኢየሩሳሌም እንደዚህ ይባልላታል፤ “የጽዮን ከተማ ሆይ! አትፍሪ! ክንዶችሽም አይዛሉ፤",
      "17": "ያህቬህ(הוהי) አምላክሽ ከአንቺ ጋር ነው፤ በኀይሉም ድልን ያጎናጽፍሻል፤ ያህቬህ(הוהי) በአንቺ ደስ ይለዋል፤ በፍቅሩም ሕይወትሽን በማደስ ያሳርፍሻል፤ ሕዝቦች በበዓል ቀን እንደሚያደርጉት÷ ስለ አንቺ ያለውን በመዝሙር ይገልጣል፡፡”",
      "18": "ያህቬህ(הוהי) እንዲህ ይላል÷ “ከእንግዲህ ወዲህ ጥፋት እንዳይደርስብሽ አደርጋለሁ፤ ሐፍረትሽንም አስወግዳለሁ፤",
      "19": "ሲያስጨንቁሽ የኖሩትን ሁሉ በዚያን ጊዜ እቀጣለሁ፤ ያነከሱትን ሁሉ እታደጋለሁ፤ የተሰደዱትንም መልሼ እሰበስባቸዋለሁ፤ ሐፍረታቸውንም ወደ ክብር እለውጣለሁ፤ ስለዚህም በምድር ላይ የሚኖሩ ሕዝቦች ሁሉ ያከብሩአቸዋል፡፡",
      "20": "በስደት የተበታተኑትን ሕዝብሽን በዚያን ጊዜ እመልሳቸዋለሁ፤ በዓለም ሕዝብ መካከል የታወቃችሁ ዝነኞች አደርጋችኋለሁ፤ እንደገናም አበለጽጋችኋለሁ፡፡” ይህንንም የተናገረ ያህቬህ(הוהי) ነው፡፡"
    }
  }
}
